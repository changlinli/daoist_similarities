十有九年春，宋公伐邾婁。
夏，五月戊辰，許世子止弒其君買。
己卯，地震。
秋，齊高發帥師伐莒。
冬，葬許悼公。賊未討，何以書葬？不成于弒也。曷為不成于弒？止進藥而藥殺也。止進藥而藥殺，則曷為加弒焉爾？譏子道之不盡也。其譏子道之不盡奈何？曰：樂正子春之視疾也。復加一飯則脫然愈，復損一飯則脫然愈；復加一衣則脫然愈，復損一衣則脫然愈。止進藥而藥殺，是以君子加弒焉爾，曰「許世子止弒其君買」，是君子之聽止也；「葬許悼公」，是君子之赦止也。赦止者，免止之罪辭也。
十有九年春，宋公伐邾婁。
夏，五月戊辰，許世子止弒其君買。
己卯，地震。
秋，齊高發帥師伐莒。
冬，葬許悼公。賊未討，何以書葬？不成于弒也。曷為不成于弒？止進藥而藥殺也。止進藥而藥殺，則曷為加弒焉爾？譏子道之不盡也。其譏子道之不盡奈何？曰：樂正子春之視疾也。復加一飯則脫然愈，復損一飯則脫然愈；復加一衣則脫然愈，復損一衣則脫然愈。止進藥而藥殺，是以君子加弒焉爾，曰「許世子止弒其君買」，是君子之聽止也；「葬許悼公」，是君子之赦止也。赦止者，免止之罪辭也。
