十有九年春，王三月，宋人執滕子嬰齊。
夏，六月，宋公、曹人、邾人盟於曹南。繒子會盟於邾。己酉，邾人執繒子，用之。微國之君，因邾以求與之盟。人因己以求與之盟，己迎而執之。惡之，故謹而日之也。用之者，叩其鼻以衈社也。
秋，宋人圍曹。衛人伐邢。
冬，會陳人、蔡人、楚人、鄭人盟於齊。梁亡。自亡也，湎於酒，淫於色，心昏耳目塞，上無正長之治，大臣背叛，民為寇盜。梁亡，自亡也。如加力役焉，湎不足道也。梁亡，鄭棄其師，我無加損焉，正名而已矣。梁亡，出惡正也。鄭棄其師，惡其長也。
十有九年春，王三月，宋人執滕子嬰齊。
夏，六月，宋公、曹人、邾人盟於曹南。繒子會盟於邾。己酉，邾人執繒子，用之。微國之君，因邾以求與之盟。人因己以求與之盟，己迎而執之。惡之，故謹而日之也。用之者，叩其鼻以衈社也。
秋，宋人圍曹。衛人伐邢。
冬，會陳人、蔡人、楚人、鄭人盟於齊。梁亡。自亡也，湎於酒，淫於色，心昏耳目塞，上無正長之治，大臣背叛，民為寇盜。梁亡，自亡也。如加力役焉，湎不足道也。梁亡，鄭棄其師，我無加損焉，正名而已矣。梁亡，出惡正也。鄭棄其師，惡其長也。
