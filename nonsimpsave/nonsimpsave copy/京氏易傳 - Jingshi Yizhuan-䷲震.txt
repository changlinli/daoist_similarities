震：分陰陽交互用事，屬於木德，取象為雷，出自東方。《震》有聲，故曰雷，雷能警於萬物，為發生之始，故取東也。為動之主，為生之本，《易繫》云：「帝出乎《震》。」與《巽》為飛伏。宗廟處上六，運數入丙子至辛巳。積筭起辛巳至庚辰，土宮配吉凶，周而復始。五星從位起歲星，角宿從位降庚戌土。內外木上二象俱震。《易》曰：「震驚百里。」又云：「畏鄰戒也。」取象為陽，配爻屬陰，故曰：「陰陽交錯而為《震》。」氣候分數三十六，定吉凶於頃刻毫釐之末，無不通也，無不備也。陰陽交互，陽為陰，陰為陽，陰陽二氣盪而為象，故初九三陰為《豫》。
震：分陰陽交互用事，屬於木德，取象為雷，出自東方。《震》有聲，故曰雷，雷能警於萬物，為發生之始，故取東也。為動之主，為生之本，《易繫》云：「帝出乎《震》。」與《巽》為飛伏。宗廟處上六，運數入丙子至辛巳。積筭起辛巳至庚辰，土宮配吉凶，周而復始。五星從位起歲星，角宿從位降庚戌土。內外木上二象俱震。《易》曰：「震驚百里。」又云：「畏鄰戒也。」取象為陽，配爻屬陰，故曰：「陰陽交錯而為《震》。」氣候分數三十六，定吉凶於頃刻毫釐之末，無不通也，無不備也。陰陽交互，陽為陰，陰為陽，陰陽二氣盪而為象，故初九三陰為《豫》。
