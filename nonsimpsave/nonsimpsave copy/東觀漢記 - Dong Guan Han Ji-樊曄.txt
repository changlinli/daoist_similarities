樊曄與世祖有舊，世祖嘗於新野坐文書事被拘，時曄為市吏，餽餌一笥，上德之。後拜為河東都尉，臨發之官，引見雲臺，賜御食衣被。上啁曄曰：「一笥餌得都尉，何如？」曄頓首曰：「小臣蒙恩，特見拔擢，陛下不忘往舊，臣得竭死自效。」
樊曄為天水郡，其政嚴猛，好申、韓之術，善惡立斷，不假下以權，道路不敢相盜，商人行旅以錢物聚於大道旁，曰：「以付樊父。」後還其物如故。道不拾遺。敘州為之語曰：「遊子常苦貧，力子天所富。寧見乳虎穴，不入冀府寺。大笑期必死，忿怒或見置。嗟我樊府君，安可再遭值。」
樊曄與世祖有舊，世祖嘗於新野坐文書事被拘，時曄為市吏，餽餌一笥，上德之。後拜為河東都尉，臨發之官，引見雲臺，賜御食衣被。上啁曄曰：「一笥餌得都尉，何如？」曄頓首曰：「小臣蒙恩，特見拔擢，陛下不忘往舊，臣得竭死自效。」
樊曄為天水郡，其政嚴猛，好申、韓之術，善惡立斷，不假下以權，道路不敢相盜，商人行旅以錢物聚於大道旁，曰：「以付樊父。」後還其物如故。道不拾遺。敘州為之語曰：「遊子常苦貧，力子天所富。寧見乳虎穴，不入冀府寺。大笑期必死，忿怒或見置。嗟我樊府君，安可再遭值。」
