二十有三年春，王正月，叔孫舍如晉。
癸醜，叔鞅卒。
晉人執我行人叔孫舍。
晉人圍郊。郊者何？天子之邑也。曷為不系于周？不與伐天子也。
夏，六月，蔡侯東國卒于楚。
秋，七月，莒子庚輿來奔。
戊辰，吳敗頓、胡、沈、蔡、陳、許之師于雞父。胡子髡、沈子楹滅，獲陳夏嚙。此偏戰也，曷為以詐戰之辭言之？不與夷狄之主中國也。然則曷為不使中國主之？中國亦新夷狄也。其言滅獲何？別君臣也，君死于位曰滅，生得曰獲，大夫生死皆曰獲。不與夷狄之主中國，則其言獲陳夏嚙何？吳少進也。
天王居于狄泉。此未三年，其稱天王何？著有天子也。
尹氏立王子朝。
八月乙未，地震。
冬，公如晉，至河，公有疾，乃復。何言乎公有疾乃復？殺恥也。
二十有三年春，王正月，叔孫舍如晉。
癸醜，叔鞅卒。
晉人執我行人叔孫舍。
晉人圍郊。郊者何？天子之邑也。曷為不系于周？不與伐天子也。
夏，六月，蔡侯東國卒于楚。
秋，七月，莒子庚輿來奔。
戊辰，吳敗頓、胡、沈、蔡、陳、許之師于雞父。胡子髡、沈子楹滅，獲陳夏嚙。此偏戰也，曷為以詐戰之辭言之？不與夷狄之主中國也。然則曷為不使中國主之？中國亦新夷狄也。其言滅獲何？別君臣也，君死于位曰滅，生得曰獲，大夫生死皆曰獲。不與夷狄之主中國，則其言獲陳夏嚙何？吳少進也。
天王居于狄泉。此未三年，其稱天王何？著有天子也。
尹氏立王子朝。
八月乙未，地震。
冬，公如晉，至河，公有疾，乃復。何言乎公有疾乃復？殺恥也。
