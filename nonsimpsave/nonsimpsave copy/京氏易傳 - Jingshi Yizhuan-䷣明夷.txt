明夷：積陰盪陽，六位相傷。外順而隔於明，處暗不分。傷於正道曰《明夷》。五行升降，八卦相盪。變陽入純陰，陰道危，陽道安，故與《震》為飛伏。傷於明而動乃見志，退位入六四，諸侯在世，元士為應，君暗臣明，不可止。建起六四癸巳至戊戌，積筭起戊戌至丁酉，周而復始。五星從位起太陰，奎宿從位降癸丑，分氣候三十六，地有火，明於內，暗於外。當世出處，為眾所疑，之所及傷於明。《易》曰：「三日不食，主人有言。」陰陽進退，金水見火，氣不相合，六位相盪。四時運動，靜乃復本，故曰游魂。次降歸魂入《師》卦。
明夷：積陰盪陽，六位相傷。外順而隔於明，處暗不分。傷於正道曰《明夷》。五行升降，八卦相盪。變陽入純陰，陰道危，陽道安，故與《震》為飛伏。傷於明而動乃見志，退位入六四，諸侯在世，元士為應，君暗臣明，不可止。建起六四癸巳至戊戌，積筭起戊戌至丁酉，周而復始。五星從位起太陰，奎宿從位降癸丑，分氣候三十六，地有火，明於內，暗於外。當世出處，為眾所疑，之所及傷於明。《易》曰：「三日不食，主人有言。」陰陽進退，金水見火，氣不相合，六位相盪。四時運動，靜乃復本，故曰游魂。次降歸魂入《師》卦。
