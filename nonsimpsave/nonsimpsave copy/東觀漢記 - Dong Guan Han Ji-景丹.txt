王莽時舉有德行、能言語、通政事、明文學之士，丹以言語為固德侯相。
景丹率眾至廣阿。上在廣阿，聞外有大兵來，登城，勒兵在西門樓。上問：「何等兵？」丹等對言：「上谷、漁陽兵。」上曰：「為誰來乎？」對曰：「為劉公。」即請丹入，人人勞勉，恩意甚備。
光武以景丹為驃騎將軍。
建武二年，定封景丹櫟陽侯。上謂丹曰：「今關東故王國，雖數縣，不過櫟陽萬戶邑。富貴不歸故鄉，如衣錦夜行，故以封卿。」
丹從上至懷，病瘧，見上在前，瘧發寒慄。上笑曰：「聞壯士不病瘧，今漢大將軍反病瘧邪？」使小黃門扶起，賜醫藥。還歸雒陽，病遂加。
拜弘農太守，曰：「弘農逼近京師，知將軍病，但得將軍威重，臥而鎮之可也。」
王莽時舉有德行、能言語、通政事、明文學之士，丹以言語為固德侯相。
景丹率眾至廣阿。上在廣阿，聞外有大兵來，登城，勒兵在西門樓。上問：「何等兵？」丹等對言：「上谷、漁陽兵。」上曰：「為誰來乎？」對曰：「為劉公。」即請丹入，人人勞勉，恩意甚備。
光武以景丹為驃騎將軍。
建武二年，定封景丹櫟陽侯。上謂丹曰：「今關東故王國，雖數縣，不過櫟陽萬戶邑。富貴不歸故鄉，如衣錦夜行，故以封卿。」
丹從上至懷，病瘧，見上在前，瘧發寒慄。上笑曰：「聞壯士不病瘧，今漢大將軍反病瘧邪？」使小黃門扶起，賜醫藥。還歸雒陽，病遂加。
拜弘農太守，曰：「弘農逼近京師，知將軍病，但得將軍威重，臥而鎮之可也。」
