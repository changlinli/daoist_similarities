賁:《泰》取象，上六、柔來反剛，九二、剛上文柔，成《賁》之體，止於文明，《賁》者、飾也，五色不成謂之《賁》，文彩雜也。山下有火，取象文明，火土分象，與《離》為飛伏。世立元士，六四、諸侯在應，陰柔居尊，文柔當世，素尚居高，侯王無累。《易》云：「賁于丘園，束帛戔戔。」建始辛卯至丙申，積筭起丙申至乙未，周而復始。五星從位起鎮星，昴宿從位降己卯，分氣候二十八。土火木分陰陽，相應為敵體。上九、積陽素尚，全身遠害，貴其正道，起於潛，至於用九。陰陽升降，通變隨時，《離》入《乾》，將之《大畜》，次降六二中虛為三連，入《太畜》卦。
賁:《泰》取象，上六、柔來反剛，九二、剛上文柔，成《賁》之體，止於文明，《賁》者、飾也，五色不成謂之《賁》，文彩雜也。山下有火，取象文明，火土分象，與《離》為飛伏。世立元士，六四、諸侯在應，陰柔居尊，文柔當世，素尚居高，侯王無累。《易》云：「賁于丘園，束帛戔戔。」建始辛卯至丙申，積筭起丙申至乙未，周而復始。五星從位起鎮星，昴宿從位降己卯，分氣候二十八。土火木分陰陽，相應為敵體。上九、積陽素尚，全身遠害，貴其正道，起於潛，至於用九。陰陽升降，通變隨時，《離》入《乾》，將之《大畜》，次降六二中虛為三連，入《太畜》卦。
