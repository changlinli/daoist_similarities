八年春，王正月，公如晉。
夏，葬鄭僖公。賊未討，何以書葬？為中國諱也。
鄭人侵蔡，獲蔡公子燮。此侵也，其言獲何？侵而言獲者，適得之也。
季孫宿會晉侯、鄭伯、齊人、宋人、衛人、邾婁人于刑丘。公至自晉。
莒人伐我東鄙。
秋，九月，大雩。
冬，楚公子貞帥師伐鄭。
晉侯使士丐來聘。
八年春，王正月，公如晉。
夏，葬鄭僖公。賊未討，何以書葬？為中國諱也。
鄭人侵蔡，獲蔡公子燮。此侵也，其言獲何？侵而言獲者，適得之也。
季孫宿會晉侯、鄭伯、齊人、宋人、衛人、邾婁人于刑丘。公至自晉。
莒人伐我東鄙。
秋，九月，大雩。
冬，楚公子貞帥師伐鄭。
晉侯使士丐來聘。
