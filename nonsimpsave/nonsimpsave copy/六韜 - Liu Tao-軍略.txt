武王問太公曰：「引兵深入諸侯之地，遇深谿大谷險阻之水。吾三軍未得畢濟，而天暴雨，流水大至，後不得屬於前，無有舟梁之備，又無水草之資。吾欲畢濟，使三軍不稽留，為之奈何？」太公曰：「凡帥師將眾，慮不先設，器械不備；教不素信，士卒不習，若此，不可以為王者之兵也。凡三軍有大事，莫不習用器械。攻城圍邑，則有轒轀、臨衝；視城中，則有雲梯、飛樓；三軍行止，則有武衝、大櫓；前後拒守，絕道遮街，則有材士、強弩，衝其兩旁；設營壘，則有天羅、武落、行馬、蒺藜。晝則登雲梯遠望，立五色旗旌；夜則設雲火萬炬，擊雷鼓，振鼙鐸，吹鳴笳；越溝塹，則有飛橋、轉關、轆轤、鉏鋙；濟大水，則有天潢、飛江；逆波上流，則有浮海、絕江。三軍用備，主將何憂？」
武王問太公曰：「引兵深入諸侯之地，遇深谿大谷險阻之水。吾三軍未得畢濟，而天暴雨，流水大至，後不得屬於前，無有舟梁之備，又無水草之資。吾欲畢濟，使三軍不稽留，為之奈何？」太公曰：「凡帥師將眾，慮不先設，器械不備；教不素信，士卒不習，若此，不可以為王者之兵也。凡三軍有大事，莫不習用器械。攻城圍邑，則有轒轀、臨衝；視城中，則有雲梯、飛樓；三軍行止，則有武衝、大櫓；前後拒守，絕道遮街，則有材士、強弩，衝其兩旁；設營壘，則有天羅、武落、行馬、蒺藜。晝則登雲梯遠望，立五色旗旌；夜則設雲火萬炬，擊雷鼓，振鼙鐸，吹鳴笳；越溝塹，則有飛橋、轉關、轆轤、鉏鋙；濟大水，則有天潢、飛江；逆波上流，則有浮海、絕江。三軍用備，主將何憂？」
