二十有六年春，王正月己未，公會莒子、衛甯遬，盟于向。
齊人侵我西鄙。公追齊師至酅，弗及。其言「至酅，弗及」何？侈也。
夏，齊人伐我北鄙。衛人伐齊。公子遂如楚乞師。乞者何？卑辭也。曷為以外內同若辭？重師也。曷為重師？師出不正反，戰不正勝也。
秋，楚人滅隗，以隗子歸。
冬，楚人伐宋，圍緡。邑不言圍，此其言圍何？刺道用師也。
公以楚師伐齊，取穀。公至自伐齊。此已取穀矣，何以致伐？未得乎取穀也。曷為未得乎取穀？曰：患之起，必自此始也。
二十有六年春，王正月己未，公會莒子、衛甯遬，盟于向。
齊人侵我西鄙。公追齊師至酅，弗及。其言「至酅，弗及」何？侈也。
夏，齊人伐我北鄙。衛人伐齊。公子遂如楚乞師。乞者何？卑辭也。曷為以外內同若辭？重師也。曷為重師？師出不正反，戰不正勝也。
秋，楚人滅隗，以隗子歸。
冬，楚人伐宋，圍緡。邑不言圍，此其言圍何？刺道用師也。
公以楚師伐齊，取穀。公至自伐齊。此已取穀矣，何以致伐？未得乎取穀也。曷為未得乎取穀？曰：患之起，必自此始也。
