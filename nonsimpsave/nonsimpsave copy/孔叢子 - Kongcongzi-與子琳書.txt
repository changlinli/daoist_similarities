告琳：頃來聞汝與諸友生講肄書傳，滋滋晝夜，衎衎不怠，善矣。人之進道，唯問其志，取必以漸，勤則得多。山霤至柔，石為之穿；蝎蟲至弱，木為之弊。夫霤非石之鑿，蝎非木之鑿，然而能以微脆之形陷堅剛之體，豈非積漸之致乎？《訓》曰：徒學知之未可多，履而行之乃足佳。故學者、所以飾百行也。侍中子國，明達淵博，雅好絕倫，言不及利，行不欺名，動遵禮法，少小及長，操行如故。雖與群臣並居近侍，頗見崇禮，不供褻事。獨得掌御唾壺，朝廷之士莫不榮之。此汝親所見也。《詩》不云乎？「無念爾祖，聿脩厥德。」又曰：「操斧伐柯，其則不遠。」遠則尼父，近則子國，於以立身，其庶矣乎。
告琳：頃來聞汝與諸友生講肄書傳，滋滋晝夜，衎衎不怠，善矣。人之進道，唯問其志，取必以漸，勤則得多。山霤至柔，石為之穿；蝎蟲至弱，木為之弊。夫霤非石之鑿，蝎非木之鑿，然而能以微脆之形陷堅剛之體，豈非積漸之致乎？《訓》曰：徒學知之未可多，履而行之乃足佳。故學者、所以飾百行也。侍中子國，明達淵博，雅好絕倫，言不及利，行不欺名，動遵禮法，少小及長，操行如故。雖與群臣並居近侍，頗見崇禮，不供褻事。獨得掌御唾壺，朝廷之士莫不榮之。此汝親所見也。《詩》不云乎？「無念爾祖，聿脩厥德。」又曰：「操斧伐柯，其則不遠。」遠則尼父，近則子國，於以立身，其庶矣乎。
