元年春，王正月，公即位。繼弒君不言即位，此其言即位何？如其意也。
三月，公會鄭伯于垂。鄭伯以璧假許田。其言以璧假之何？易之也。易之則其言假之何？為恭也。曷為為恭？有天子存，則諸侯不得專地也。許田者何？魯朝宿之邑也。諸侯時朝乎天子，天子之郊，諸侯皆有朝宿之邑焉。此魯朝宿之邑也，則曷為謂之許田？諱取周田也。諱取周田則曷為謂之許田？系之許也。曷為系之許？近許也。此邑也，其稱田何？田多邑少稱田，邑多田少稱邑。
夏，四月丁未，公及鄭伯盟于越。
秋，大水。何以書？記災也。
冬，十月。
元年春，王正月，公即位。繼弒君不言即位，此其言即位何？如其意也。
三月，公會鄭伯于垂。鄭伯以璧假許田。其言以璧假之何？易之也。易之則其言假之何？為恭也。曷為為恭？有天子存，則諸侯不得專地也。許田者何？魯朝宿之邑也。諸侯時朝乎天子，天子之郊，諸侯皆有朝宿之邑焉。此魯朝宿之邑也，則曷為謂之許田？諱取周田也。諱取周田則曷為謂之許田？系之許也。曷為系之許？近許也。此邑也，其稱田何？田多邑少稱田，邑多田少稱邑。
夏，四月丁未，公及鄭伯盟于越。
秋，大水。何以書？記災也。
冬，十月。
