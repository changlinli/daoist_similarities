三年春，王二月己巳，日有食之。言日不言朔，食晦日也。其日有食之何也？吐者外壤，食者內壤。闕然不見其壤，有食之者也。有，內辭也。或，外辭也。有食之者，內於日也。其不言食之者何也？知其不可知，知也。
三月庚戌辰，天王崩。高曰崩，厚曰崩，尊曰崩。天子之崩，以尊也。其崩之何也？以其在民上，故崩之。其不名何也？大上，故不名也。
夏，四月辛卯，尹氏卒。尹氏者何也？天子之大夫也。外大夫不卒，此何以卒之也？於天子之崩為魯主，故隱而卒之。
秋，武氏子來求賻。武氏子者何也？天子之大夫也。天子之大夫，其稱武氏子何也？未畢喪，孤未爵。未爵使之，非正也。其不言使何也？無君也。歸死者曰賵，歸生者曰賻。曰歸之者，正也。求之者，非正也。周雖不求，魯不可以不歸。魯雖不歸，周不可以求之。求之為言，得不得未可知之辭也。交譏之。
八月庚辰，宋公和卒。諸侯日卒，正也。
冬，十有二月，齊侯、鄭伯盟於石門。癸未，葬宋繆公。日葬，故也，危不得葬也。
三年春，王二月己巳，日有食之。言日不言朔，食晦日也。其日有食之何也？吐者外壤，食者內壤。闕然不見其壤，有食之者也。有，內辭也。或，外辭也。有食之者，內於日也。其不言食之者何也？知其不可知，知也。
三月庚戌辰，天王崩。高曰崩，厚曰崩，尊曰崩。天子之崩，以尊也。其崩之何也？以其在民上，故崩之。其不名何也？大上，故不名也。
夏，四月辛卯，尹氏卒。尹氏者何也？天子之大夫也。外大夫不卒，此何以卒之也？於天子之崩為魯主，故隱而卒之。
秋，武氏子來求賻。武氏子者何也？天子之大夫也。天子之大夫，其稱武氏子何也？未畢喪，孤未爵。未爵使之，非正也。其不言使何也？無君也。歸死者曰賵，歸生者曰賻。曰歸之者，正也。求之者，非正也。周雖不求，魯不可以不歸。魯雖不歸，周不可以求之。求之為言，得不得未可知之辭也。交譏之。
八月庚辰，宋公和卒。諸侯日卒，正也。
冬，十有二月，齊侯、鄭伯盟於石門。癸未，葬宋繆公。日葬，故也，危不得葬也。
