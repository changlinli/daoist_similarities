齊勇士聶政之姊也。聶政母既終，獨有姊在。及為濮陽嚴仲子刺韓相俠累，所殺者數十人，恐禍及姊，因自披其面，抉其目，自屠剔而死。
韓暴其尸於市，購問以千金，莫知為誰。姊曰：「弟至賢，愛妾之軀，滅吾之弟名，非弟意也。」乃之韓，哭聶政尸，謂吏曰：「殺韓相者，妾之弟，軹深井里聶政也。」亦自殺於尸下。
晉，楚，齊，衛聞之曰：「非獨聶政之勇，乃其姊者，烈女也。」君子謂「聶政姊仁而有勇，不去死以滅名。」《詩》云：「死喪之威，兄弟孔懷。」言死可畏之事，唯兄弟甚相懷。此之謂也。
齊勇士聶政之姊也。聶政母既終，獨有姊在。及為濮陽嚴仲子刺韓相俠累，所殺者數十人，恐禍及姊，因自披其面，抉其目，自屠剔而死。
韓暴其尸於市，購問以千金，莫知為誰。姊曰：「弟至賢，愛妾之軀，滅吾之弟名，非弟意也。」乃之韓，哭聶政尸，謂吏曰：「殺韓相者，妾之弟，軹深井里聶政也。」亦自殺於尸下。
晉，楚，齊，衛聞之曰：「非獨聶政之勇，乃其姊者，烈女也。」君子謂「聶政姊仁而有勇，不去死以滅名。」《詩》云：「死喪之威，兄弟孔懷。」言死可畏之事，唯兄弟甚相懷。此之謂也。
