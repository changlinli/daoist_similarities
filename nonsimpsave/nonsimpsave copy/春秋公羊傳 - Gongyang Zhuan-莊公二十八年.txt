二十有八年春，王三月甲寅，齊人伐衛，衛人及齊人戰，衛人敗績。伐不日，此何以日？至之日也。戰不言伐，此其言伐何？至之日也。《春秋》伐者為客，伐者為主，故使衛主之也。曷為使衛主之？衛未有罪爾。敗者稱師，衛何以不稱師？未得乎師也。
夏，四月丁未，邾婁子瑣卒。
秋，荊伐鄭，公會齊人、宋人、邾婁人救鄭。
冬，筑微。大無麥、禾。既見無麥、禾矣，曷為先言筑微，而後言無麥、禾？諱以凶年造邑也。
臧孫辰告糴于齊。告糴者何？請糴也。何以不稱使？以為臧孫辰之私行也。曷為以為臧孫辰之私行？君子之為國也，必有三年之委；一年不熟，告糴，譏也。
二十有八年春，王三月甲寅，齊人伐衛，衛人及齊人戰，衛人敗績。伐不日，此何以日？至之日也。戰不言伐，此其言伐何？至之日也。《春秋》伐者為客，伐者為主，故使衛主之也。曷為使衛主之？衛未有罪爾。敗者稱師，衛何以不稱師？未得乎師也。
夏，四月丁未，邾婁子瑣卒。
秋，荊伐鄭，公會齊人、宋人、邾婁人救鄭。
冬，筑微。大無麥、禾。既見無麥、禾矣，曷為先言筑微，而後言無麥、禾？諱以凶年造邑也。
臧孫辰告糴于齊。告糴者何？請糴也。何以不稱使？以為臧孫辰之私行也。曷為以為臧孫辰之私行？君子之為國也，必有三年之委；一年不熟，告糴，譏也。
