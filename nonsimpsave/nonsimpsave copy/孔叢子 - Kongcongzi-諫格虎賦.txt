帝使亡諸大夫問乎下國。下國之君方帥將士於中原，車騎駢闐，被行岡巒，手格猛虎，生縳貙犴，昧爽而出，見星而還，國政不恤，惟此為歡。乃誇於大夫曰：「下國鄙固，不知帝者之事，敢問天子之格虎，豈有異術哉？」大夫未之應，因又言曰：「下國褊陋，莫以虞心，故乃闢四封以為藪，圍境內以為林；禽鳥育之，驛驛淫淫；晝則鳴嚾，夜則嘷吟；飛禽起而日翳，獸動而雷音；犯之者其罪死，驚之者其刑深。虞候苑令，是掌厥禁。於是分幕將士，營遮榛叢，戴星入野，列火求蹤，見虞自自，乃往尋從；張罝網，羅刃鋒，驅檻車，聽鼓鍾；猛虎顛遽，奔走西東；悕駭內懷，迷冒怔忪；耳目喪精，值網而衝；局然自縳；以絲組，斬其爪牙；支輪登較，高載歸家。孟賁被髮嗔目，蹂猾紛華。都邑百姓，莫不于邁。陳列路隅，咸稱萬歲。斯亦畋獵之至樂也。」大夫曰：「順君之心、樂矣。然非樂之至也。樂至者、與百姓同之之謂也。夫兕虎之生，與天地偕。山林澤藪，又其宅也。被有德之君，則不為害。今君荒於遊獵，莫恤國政，驅民入山林，格虎於其廷，妨害農業，殘夭民命，國政其必亂，民命其必散，國亂民散，君誰與處？以此為至樂，所未聞也。」於是下國之君乃頓首，曰：「臣實不敏，習之日久矣。幸今承誨，請遂改之。」
帝使亡諸大夫問乎下國。下國之君方帥將士於中原，車騎駢闐，被行岡巒，手格猛虎，生縳貙犴，昧爽而出，見星而還，國政不恤，惟此為歡。乃誇於大夫曰：「下國鄙固，不知帝者之事，敢問天子之格虎，豈有異術哉？」大夫未之應，因又言曰：「下國褊陋，莫以虞心，故乃闢四封以為藪，圍境內以為林；禽鳥育之，驛驛淫淫；晝則鳴嚾，夜則嘷吟；飛禽起而日翳，獸動而雷音；犯之者其罪死，驚之者其刑深。虞候苑令，是掌厥禁。於是分幕將士，營遮榛叢，戴星入野，列火求蹤，見虞自自，乃往尋從；張罝網，羅刃鋒，驅檻車，聽鼓鍾；猛虎顛遽，奔走西東；悕駭內懷，迷冒怔忪；耳目喪精，值網而衝；局然自縳；以絲組，斬其爪牙；支輪登較，高載歸家。孟賁被髮嗔目，蹂猾紛華。都邑百姓，莫不于邁。陳列路隅，咸稱萬歲。斯亦畋獵之至樂也。」大夫曰：「順君之心、樂矣。然非樂之至也。樂至者、與百姓同之之謂也。夫兕虎之生，與天地偕。山林澤藪，又其宅也。被有德之君，則不為害。今君荒於遊獵，莫恤國政，驅民入山林，格虎於其廷，妨害農業，殘夭民命，國政其必亂，民命其必散，國亂民散，君誰與處？以此為至樂，所未聞也。」於是下國之君乃頓首，曰：「臣實不敏，習之日久矣。幸今承誨，請遂改之。」
