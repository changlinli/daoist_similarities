八年春，王正月，公侵齊。公至自侵齊。
二月，公侵齊。
三月，公至自侵齊。公如，往時致月，危致也。往月致時，危往也。往月，致月，惡之也。曹伯露卒。
夏，齊國夏帥師伐我西鄙。公會晉師於瓦。公至自瓦。
秋，七月戊辰，陳侯柳卒。晉士鞅帥師侵鄭，遂侵衛。葬曹靖公。
九月，葬陳懷公。季孫斯、仲孫何忌帥師侵衛。
冬，衛侯、鄭伯盟於曲濮。從祀先公。貴復正也。盜竊寶玉、大弓。寶玉者，封圭也。大弓者，武王之戎弓也。周公受賜，藏之魯。非其所以與人而與人，謂之亡；非其所取而取之，謂之盜。
八年春，王正月，公侵齊。公至自侵齊。
二月，公侵齊。
三月，公至自侵齊。公如，往時致月，危致也。往月致時，危往也。往月，致月，惡之也。曹伯露卒。
夏，齊國夏帥師伐我西鄙。公會晉師於瓦。公至自瓦。
秋，七月戊辰，陳侯柳卒。晉士鞅帥師侵鄭，遂侵衛。葬曹靖公。
九月，葬陳懷公。季孫斯、仲孫何忌帥師侵衛。
冬，衛侯、鄭伯盟於曲濮。從祀先公。貴復正也。盜竊寶玉、大弓。寶玉者，封圭也。大弓者，武王之戎弓也。周公受賜，藏之魯。非其所以與人而與人，謂之亡；非其所取而取之，謂之盜。
