曹褒，字叔通，篤學有大度，常慕叔孫通為漢禮儀，晝夜研精沉思，寢則懷鉛筆，行則誦文書。當其念至，忽忘所之。
褒篤學有大度，舉孝廉，拜車府令。
曹褒在射聲，營舍有停棺不葬百餘所，褒親自履行，問其意故。吏對曰：「此等多是建武以來絕無後者。」褒愴然，為買空地，悉葬其無主者，設祭以祀之。遷城門校尉、將作大匠。時疾疫，褒巡行病徒，為致醫藥，經理饘粥，多蒙濟活。
曹褒為河內太守，時旱，春至六月無雨，穀貴，百姓頗流離。褒到，省吏職，退去貪殘，屢得澍雨。其秋大熟，百姓給足，流民皆還。
曹褒，字叔通，篤學有大度，常慕叔孫通為漢禮儀，晝夜研精沉思，寢則懷鉛筆，行則誦文書。當其念至，忽忘所之。
褒篤學有大度，舉孝廉，拜車府令。
曹褒在射聲，營舍有停棺不葬百餘所，褒親自履行，問其意故。吏對曰：「此等多是建武以來絕無後者。」褒愴然，為買空地，悉葬其無主者，設祭以祀之。遷城門校尉、將作大匠。時疾疫，褒巡行病徒，為致醫藥，經理饘粥，多蒙濟活。
曹褒為河內太守，時旱，春至六月無雨，穀貴，百姓頗流離。褒到，省吏職，退去貪殘，屢得澍雨。其秋大熟，百姓給足，流民皆還。
