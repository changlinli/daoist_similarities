三十年春，王正月，楚子使薳頗來聘。
夏，四月，蔡世子般弒其君固。
五月甲午，宋災，伯姬卒。
天王殺其弟年夫。
王子瑕奔晉。
秋，七月，叔弓如宋，葬宋共姬。外夫人不書葬，此何以書？隱之也。何隱爾？宋災，伯姬卒焉。其稱謚何？賢也。何賢爾？宋災，伯姬存焉，有司復曰：「火至矣，請出。」伯姬曰：「不可。吾聞之也：婦人夜出，不見傅母不下堂。傅至矣，母未至也。」逮乎火而死。
鄭良霄出奔許，自許入于鄭，鄭人殺良霄。
冬，十月，葬蔡景公。賊未討，何以書葬？君子辭也。
晉人、齊人、宋人、衛人、鄭人、曹人、莒人、邾婁人、滕人、薛人、杞人、小邾婁人會于澶淵，宋災故。宋災故者何？諸侯會于澶淵，凡為宋災故也。會未有言其所為者，此言所為何？錄伯姬也。諸侯相聚，而更宋之所喪，曰：「死者不可復生，爾財復矣！」此大事也，曷為使微者？卿也。卿則其稱人何？貶。曷為貶？卿不得憂諸侯也。
三十年春，王正月，楚子使薳頗來聘。
夏，四月，蔡世子般弒其君固。
五月甲午，宋災，伯姬卒。
天王殺其弟年夫。
王子瑕奔晉。
秋，七月，叔弓如宋，葬宋共姬。外夫人不書葬，此何以書？隱之也。何隱爾？宋災，伯姬卒焉。其稱謚何？賢也。何賢爾？宋災，伯姬存焉，有司復曰：「火至矣，請出。」伯姬曰：「不可。吾聞之也：婦人夜出，不見傅母不下堂。傅至矣，母未至也。」逮乎火而死。
鄭良霄出奔許，自許入于鄭，鄭人殺良霄。
冬，十月，葬蔡景公。賊未討，何以書葬？君子辭也。
晉人、齊人、宋人、衛人、鄭人、曹人、莒人、邾婁人、滕人、薛人、杞人、小邾婁人會于澶淵，宋災故。宋災故者何？諸侯會于澶淵，凡為宋災故也。會未有言其所為者，此言所為何？錄伯姬也。諸侯相聚，而更宋之所喪，曰：「死者不可復生，爾財復矣！」此大事也，曷為使微者？卿也。卿則其稱人何？貶。曷為貶？卿不得憂諸侯也。
