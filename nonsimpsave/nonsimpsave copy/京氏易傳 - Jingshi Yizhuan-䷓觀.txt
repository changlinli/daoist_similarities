觀：內象陰道已成，威權在臣，雖大觀在上，而陰道浸長，與《巽》為飛伏，諸侯臨世，反應元士而奉九五。《易》云：「觀國之光。利用賓于王。」建癸酉至戊寅，陰陽交伏，積筭起戊寅至丁丑，周而復始。金土火互為體，五星從位起熒惑，星宿從位降辛未，土木分氣二十八。陰陽升降，定吉凶成敗，取六四至于九五，成卦之終也。《易》云：「觀我生。」又云：「風行地上。」列象分爻，以定陰陽進退之道，吉凶見矣。地上見《巽》，積陰凝盛，降入于《剝》。
觀：內象陰道已成，威權在臣，雖大觀在上，而陰道浸長，與《巽》為飛伏，諸侯臨世，反應元士而奉九五。《易》云：「觀國之光。利用賓于王。」建癸酉至戊寅，陰陽交伏，積筭起戊寅至丁丑，周而復始。金土火互為體，五星從位起熒惑，星宿從位降辛未，土木分氣二十八。陰陽升降，定吉凶成敗，取六四至于九五，成卦之終也。《易》云：「觀我生。」又云：「風行地上。」列象分爻，以定陰陽進退之道，吉凶見矣。地上見《巽》，積陰凝盛，降入于《剝》。
