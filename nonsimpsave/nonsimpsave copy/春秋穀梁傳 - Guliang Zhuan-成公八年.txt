八年春，晉侯使韓穿來言汶陽之田，歸之於齊。於齊，緩辭也，不使盡我也。晉欒書帥師侵蔡。公孫嬰齊如莒。宋公使華元來聘。
夏，宋公使公孫壽來納幣。晉殺其大夫趙同、趙括。
秋，七月，天子使召伯來錫公命。禮有受命，無來錫命，錫命非正也。曰天子何也？曰見一稱也。
冬，十月癸卯，杞叔姬卒。晉侯使士燮來聘。叔孫僑如會晉士燮、齊人、邾人伐郯。衛人來媵。媵淺事也，不志。此其志何也？以伯姬之不得其所，故盡其事也。
八年春，晉侯使韓穿來言汶陽之田，歸之於齊。於齊，緩辭也，不使盡我也。晉欒書帥師侵蔡。公孫嬰齊如莒。宋公使華元來聘。
夏，宋公使公孫壽來納幣。晉殺其大夫趙同、趙括。
秋，七月，天子使召伯來錫公命。禮有受命，無來錫命，錫命非正也。曰天子何也？曰見一稱也。
冬，十月癸卯，杞叔姬卒。晉侯使士燮來聘。叔孫僑如會晉士燮、齊人、邾人伐郯。衛人來媵。媵淺事也，不志。此其志何也？以伯姬之不得其所，故盡其事也。
