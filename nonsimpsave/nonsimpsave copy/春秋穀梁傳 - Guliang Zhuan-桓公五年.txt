五年春，正月甲戌、己丑，陳侯鮑卒。鮑卒，何為以二日卒之？《春秋》之義，信以傳信，疑以傳疑。陳侯以甲戌之日出，己丑之日得。不知死之日，故舉二日以包也。
夏，齊侯、鄭伯如紀。天王使任叔之子來聘。任叔之子者，錄父以使子也。故微其君臣而著其父子，不正父在子代仕之辭也。葬陳桓公。城祝丘。
秋，蔡人、衛人、陳人從王伐鄭。舉從者之辭也。其舉從者之辭何也？為天王諱伐鄭也。鄭，同姓之國也，在乎冀州。於是不服，為天子病矣。大雩。螽。螽，蟲災也。甚則月，不甚則時。
冬，州公如曹。外相如不書，此其書何也？過我也。
五年春，正月甲戌、己丑，陳侯鮑卒。鮑卒，何為以二日卒之？《春秋》之義，信以傳信，疑以傳疑。陳侯以甲戌之日出，己丑之日得。不知死之日，故舉二日以包也。
夏，齊侯、鄭伯如紀。天王使任叔之子來聘。任叔之子者，錄父以使子也。故微其君臣而著其父子，不正父在子代仕之辭也。葬陳桓公。城祝丘。
秋，蔡人、衛人、陳人從王伐鄭。舉從者之辭也。其舉從者之辭何也？為天王諱伐鄭也。鄭，同姓之國也，在乎冀州。於是不服，為天子病矣。大雩。螽。螽，蟲災也。甚則月，不甚則時。
冬，州公如曹。外相如不書，此其書何也？過我也。
