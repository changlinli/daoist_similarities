王孫氏之母者，齊大夫王孫賈之母也。賈年十五，事齊閔王。國亂，閔王出見弒，國人不討賊。
王孫母謂賈曰：「汝朝出而晚來，則吾倚門而望汝；汝暮出而不還，則吾倚閭而望汝。今汝事王，王出走，汝不知其處，汝尚何歸乎？」王孫賈乃入市中，而令百姓曰：「淖齒亂齊國，弒閔王，欲與我誅之者，袒右！」市人從者四百人，與之誅淖齒，刺而殺之。君子謂：「王孫母義而能。」《詩》云：「教誨爾子，式殺似之。」此之謂也。
王孫氏之母者，齊大夫王孫賈之母也。賈年十五，事齊閔王。國亂，閔王出見弒，國人不討賊。
王孫母謂賈曰：「汝朝出而晚來，則吾倚門而望汝；汝暮出而不還，則吾倚閭而望汝。今汝事王，王出走，汝不知其處，汝尚何歸乎？」王孫賈乃入市中，而令百姓曰：「淖齒亂齊國，弒閔王，欲與我誅之者，袒右！」市人從者四百人，與之誅淖齒，刺而殺之。君子謂：「王孫母義而能。」《詩》云：「教誨爾子，式殺似之。」此之謂也。
