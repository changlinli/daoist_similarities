齊女徐吾者，齊東海上貧婦人也。與鄰婦李吾之屬會燭，相從夜績。徐吾最貧，而燭數不屬。
李吾謂其屬曰：「徐吾燭數不屬，請無與夜也。」徐吾曰：「是何言與？妾以貧燭不屬之故，起常早，息常後，灑埽陳席，以待來者。自與蔽薄，坐常處下。凡為貧燭不屬故也。夫一室之中，益一人，燭不為暗，損一人，燭不為明，何愛東壁之餘光，不使貧妾得蒙見哀之？恩長為妾役之事，使諸君常有惠施於妾，不亦可乎！」李吾莫能應，遂復與夜，終無後言。君子曰：「婦人以辭不見棄於鄰，則辭安可以已乎哉！」《詩》云：「辭之輯矣，民之協矣。」此之謂也。
頌曰：齊女徐吾，會績獨貧，夜託燭明，李吾絕焉，徐吾自列，辭語甚分，卒得容入，終沒後言。
齊女徐吾者，齊東海上貧婦人也。與鄰婦李吾之屬會燭，相從夜績。徐吾最貧，而燭數不屬。
李吾謂其屬曰：「徐吾燭數不屬，請無與夜也。」徐吾曰：「是何言與？妾以貧燭不屬之故，起常早，息常後，灑埽陳席，以待來者。自與蔽薄，坐常處下。凡為貧燭不屬故也。夫一室之中，益一人，燭不為暗，損一人，燭不為明，何愛東壁之餘光，不使貧妾得蒙見哀之？恩長為妾役之事，使諸君常有惠施於妾，不亦可乎！」李吾莫能應，遂復與夜，終無後言。君子曰：「婦人以辭不見棄於鄰，則辭安可以已乎哉！」《詩》云：「辭之輯矣，民之協矣。」此之謂也。
頌曰：齊女徐吾，會績獨貧，夜託燭明，李吾絕焉，徐吾自列，辭語甚分，卒得容入，終沒後言。
