文姜者，齊侯之女，魯桓公之夫人也。內亂其兄齊襄公。桓公將伐鄭納厲公，既行，與夫人俱將如齊也，申繻曰：「不可。女有家，男有室，無相瀆也，謂之有禮，易此必敗。且禮婦人無大故則不歸。」桓公不聽，遂與如齊。
文姜與襄公通，桓公怒，禁之不止。文姜以告襄公，襄公享桓公酒，醉之，使公子彭生抱而乘之，因拉其脅而殺之，遂死於車。魯人求彭生以除恥，齊人殺彭生。《詩》曰：「亂匪降自天，生自婦人。」此之謂也。
頌曰：文姜淫亂，配魯桓公，與俱歸齊，齊襄淫通，俾厥彭生，摧幹拉胸，維女為亂，卒成禍凶。
文姜者，齊侯之女，魯桓公之夫人也。內亂其兄齊襄公。桓公將伐鄭納厲公，既行，與夫人俱將如齊也，申繻曰：「不可。女有家，男有室，無相瀆也，謂之有禮，易此必敗。且禮婦人無大故則不歸。」桓公不聽，遂與如齊。
文姜與襄公通，桓公怒，禁之不止。文姜以告襄公，襄公享桓公酒，醉之，使公子彭生抱而乘之，因拉其脅而殺之，遂死於車。魯人求彭生以除恥，齊人殺彭生。《詩》曰：「亂匪降自天，生自婦人。」此之謂也。
頌曰：文姜淫亂，配魯桓公，與俱歸齊，齊襄淫通，俾厥彭生，摧幹拉胸，維女為亂，卒成禍凶。
