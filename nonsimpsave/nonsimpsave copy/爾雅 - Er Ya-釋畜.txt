騊駼，馬。
野馬。
駮，如馬，倨牙，食虎豹。
騉蹄趼，善陞甗。
騉駼，枝蹄趼，善陞甗。
小領，盜驪。
絕有力，駥。
膝上皆白，惟馵。
四骹皆白，驓。
四蹢皆白，首。
前足皆白，騱。
後足皆白，翑。
前右足白，啟。
左白，踦。
後右足白，驤。
左白，馵。
騮馬白腹，騵。
驪馬白跨，驈。
白州，驠。
尾本白，騴。
尾白，駺。
馰顙白，顛。
白達素，縣。
面顙皆白，惟駹。
回毛在膺宜乘。
在肘後，減陽，在幹茀方。在背，闋廣。
逆毛，居馻。
騋牝，驪牡。
玄駒，褭驂。
牡曰騭。
牝曰騇。
騮白駁。
黃白騜。
騮馬黃脊，騝。
驪馬黃脊，騽。
青驪，駽。
青驪驎，驒。
青驪繁鬣，騥。
驪白雜毛，駂。
黃白雜毛，駓。
陰白雜毛，駰。
蒼白雜毛，騅。
彤白雜毛，騢。
白馬黑鬣，駱。
白馬黑脣，駩。
黑喙騧。
一目白瞷，二目白魚，既差我馬，差，擇也。宗廟齊毫。戎事齊力，田獵齊足。
馬屬
犘牛，𤜌牛，犤牛，犩牛，犣牛，犝牛，犑牛。角，一俯一仰，觭。皆踊，觢。黑脣犉，黑眥牰，黑耳犚，黑腹牧，黑腳犈。其子犢，體長牬，絕有力欣犌。
牛屬
羊，牡羒，牝牂，夏羊，牡羭，牝羖，角不齊觤，角三觠羷，羳羊黃腹，未成羊，羜，絕有力奮。
羊屬
犬生三猣，二師，一玂。未成毫，狗。長喙獫，短喙猲，獢。絕有力狣，尨狗也。
狗屬
雞大者蜀。蜀子雓。未成雞僆。絕有力奮。
雞屬
馬八尺為駥。牛七尺為犉。羊六尺為羬。彘五尺為䝈。狗四尺為獒。雞三尺為鶤。
六畜
騊駼，馬。
野馬。
駮，如馬，倨牙，食虎豹。
騉蹄趼，善陞甗。
騉駼，枝蹄趼，善陞甗。
小領，盜驪。
絕有力，駥。
膝上皆白，惟馵。
四骹皆白，驓。
四蹢皆白，首。
前足皆白，騱。
後足皆白，翑。
前右足白，啟。
左白，踦。
後右足白，驤。
左白，馵。
騮馬白腹，騵。
驪馬白跨，驈。
白州，驠。
尾本白，騴。
尾白，駺。
馰顙白，顛。
白達素，縣。
面顙皆白，惟駹。
回毛在膺宜乘。
在肘後，減陽，在幹茀方。在背，闋廣。
逆毛，居馻。
騋牝，驪牡。
玄駒，褭驂。
牡曰騭。
牝曰騇。
騮白駁。
黃白騜。
騮馬黃脊，騝。
驪馬黃脊，騽。
青驪，駽。
青驪驎，驒。
青驪繁鬣，騥。
驪白雜毛，駂。
黃白雜毛，駓。
陰白雜毛，駰。
蒼白雜毛，騅。
彤白雜毛，騢。
白馬黑鬣，駱。
白馬黑脣，駩。
黑喙騧。
一目白瞷，二目白魚，既差我馬，差，擇也。宗廟齊毫。戎事齊力，田獵齊足。
馬屬
犘牛，𤜌牛，犤牛，犩牛，犣牛，犝牛，犑牛。角，一俯一仰，觭。皆踊，觢。黑脣犉，黑眥牰，黑耳犚，黑腹牧，黑腳犈。其子犢，體長牬，絕有力欣犌。
牛屬
羊，牡羒，牝牂，夏羊，牡羭，牝羖，角不齊觤，角三觠羷，羳羊黃腹，未成羊，羜，絕有力奮。
羊屬
犬生三猣，二師，一玂。未成毫，狗。長喙獫，短喙猲，獢。絕有力狣，尨狗也。
狗屬
雞大者蜀。蜀子雓。未成雞僆。絕有力奮。
雞屬
馬八尺為駥。牛七尺為犉。羊六尺為羬。彘五尺為䝈。狗四尺為獒。雞三尺為鶤。
六畜
