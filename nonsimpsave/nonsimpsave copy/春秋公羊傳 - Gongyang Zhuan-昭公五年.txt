五年春，王正月，舍中軍。舍中軍者何？復古也。然則曷為不言三卿？五亦有中，三亦有中。
楚殺其大夫屈申。
公如晉。
夏，莒牟夷以牟婁及防茲來奔。莒牟夷者何？莒大夫也。莒無大夫，此何以書？重地也。其言及防茲來奔何？不以私邑累公邑也。
秋，七月，公至自晉。
戊辰，叔弓帥師敗莒師于濆泉。濆泉者何？直泉也。直泉者何？涌泉也。
秦伯卒。何以不名？秦者夷也，匿嫡之名也。其名何？嫡得之也。
冬，楚子、蔡侯、陳侯、許男、頓子、沈子、徐人、越人伐吳。
五年春，王正月，舍中軍。舍中軍者何？復古也。然則曷為不言三卿？五亦有中，三亦有中。
楚殺其大夫屈申。
公如晉。
夏，莒牟夷以牟婁及防茲來奔。莒牟夷者何？莒大夫也。莒無大夫，此何以書？重地也。其言及防茲來奔何？不以私邑累公邑也。
秋，七月，公至自晉。
戊辰，叔弓帥師敗莒師于濆泉。濆泉者何？直泉也。直泉者何？涌泉也。
秦伯卒。何以不名？秦者夷也，匿嫡之名也。其名何？嫡得之也。
冬，楚子、蔡侯、陳侯、許男、頓子、沈子、徐人、越人伐吳。
