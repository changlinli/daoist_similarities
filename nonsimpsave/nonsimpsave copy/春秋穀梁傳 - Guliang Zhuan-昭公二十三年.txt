二十有三年春，王正月，叔孫婼如晉。癸丑，叔鞅卒。晉人執我行人叔孫婼。晉人圍郊。
夏，六月，蔡侯東國卒於楚。
秋，七月，莒子庚輿來奔。戊辰，吳敗頓、胡、沈、蔡、陳、許之師於雞甫。鬍子髡、沈子盈滅。中國不言敗，此其言敗，何也？中國不敗，鬍子髡、沈子盈其滅乎？其言敗，釋其滅也。獲陳夏囓。獲者，非與之辭也，上下之稱也。天王居於狄泉。始王也。其曰天王，因其居而王之也。尹氏立王子朝。立者，不宜立者也。朝之不名何也？別嫌乎尹氏之朝也。
八月乙未，地震。
冬，公如晉，至河，公有疾，乃復。疾不志，此其志何也？釋不得入乎晉也。
二十有三年春，王正月，叔孫婼如晉。癸丑，叔鞅卒。晉人執我行人叔孫婼。晉人圍郊。
夏，六月，蔡侯東國卒於楚。
秋，七月，莒子庚輿來奔。戊辰，吳敗頓、胡、沈、蔡、陳、許之師於雞甫。鬍子髡、沈子盈滅。中國不言敗，此其言敗，何也？中國不敗，鬍子髡、沈子盈其滅乎？其言敗，釋其滅也。獲陳夏囓。獲者，非與之辭也，上下之稱也。天王居於狄泉。始王也。其曰天王，因其居而王之也。尹氏立王子朝。立者，不宜立者也。朝之不名何也？別嫌乎尹氏之朝也。
八月乙未，地震。
冬，公如晉，至河，公有疾，乃復。疾不志，此其志何也？釋不得入乎晉也。
