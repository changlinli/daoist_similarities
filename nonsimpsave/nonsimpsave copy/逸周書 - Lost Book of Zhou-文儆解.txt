維文王告夢，懼後祀之無保，庚辰詔太子發曰：「汝敬之哉！民物多變，民何嚮非利？利維生痛，痛維生樂，樂維生禮，禮維生義，義維生仁。嗚呼！敬之哉！民之適敗，上察下遂信，何嚮非私？私維生抗，抗維生奪，奪維生亂，亂維生亡，亡維生死。嗚呼！敬之哉！汝慎守弗失，以詔有司，夙夜勿忘，若民之嚮引，汝何慎非遂？遂時不遠，非本非標，非微非煇，壤非壤不高，水非水不流。嗚呼！敬之哉！倍本者槁，汝何葆非監？不維一保監順時，維周于民之適敗，無有時蓋，後戒後戒，謀念勿擇。」
維文王告夢，懼後祀之無保，庚辰詔太子發曰：「汝敬之哉！民物多變，民何嚮非利？利維生痛，痛維生樂，樂維生禮，禮維生義，義維生仁。嗚呼！敬之哉！民之適敗，上察下遂信，何嚮非私？私維生抗，抗維生奪，奪維生亂，亂維生亡，亡維生死。嗚呼！敬之哉！汝慎守弗失，以詔有司，夙夜勿忘，若民之嚮引，汝何慎非遂？遂時不遠，非本非標，非微非煇，壤非壤不高，水非水不流。嗚呼！敬之哉！倍本者槁，汝何葆非監？不維一保監順時，維周于民之適敗，無有時蓋，後戒後戒，謀念勿擇。」
