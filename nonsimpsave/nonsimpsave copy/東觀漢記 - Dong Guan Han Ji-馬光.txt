光遭母喪，哀慟感傷，形骸骨立。
馬光，字叔山，為衛尉，上以光謹敕畏慎，特親異之。
馬光，字叔山，監越騎校尉。視事，帥厲吏士，教習有方。時五校尉令在北軍營中，光以為五校尉主禁兵武備，所以宿衛兩宮，不宜在一處，表請二校尉附北宮。詔書許越騎、射聲等治北宮。
章帝與舅馬光詔曰：「朝送鹿膾，寧用飯也。」
馬光，字叔山，拜太僕，視事減省諸費，歲千萬以上。
光前坐黨附竇憲，歸國，為憲客奴所誣告。奴名玉當。初，竇氏有事，玉當亡，私從光乞，不與。恨去，懷挾欲中光。官捕得玉當，因告言光與憲有惡謀，光以被誣不能自明，乃自殺。光死後，憲他奴郭扈自出證明光、憲無惡言，光子朗上書迎光喪葬舊塋，詔許之。
光遭母喪，哀慟感傷，形骸骨立。
馬光，字叔山，為衛尉，上以光謹敕畏慎，特親異之。
馬光，字叔山，監越騎校尉。視事，帥厲吏士，教習有方。時五校尉令在北軍營中，光以為五校尉主禁兵武備，所以宿衛兩宮，不宜在一處，表請二校尉附北宮。詔書許越騎、射聲等治北宮。
章帝與舅馬光詔曰：「朝送鹿膾，寧用飯也。」
馬光，字叔山，拜太僕，視事減省諸費，歲千萬以上。
光前坐黨附竇憲，歸國，為憲客奴所誣告。奴名玉當。初，竇氏有事，玉當亡，私從光乞，不與。恨去，懷挾欲中光。官捕得玉當，因告言光與憲有惡謀，光以被誣不能自明，乃自殺。光死後，憲他奴郭扈自出證明光、憲無惡言，光子朗上書迎光喪葬舊塋，詔許之。
