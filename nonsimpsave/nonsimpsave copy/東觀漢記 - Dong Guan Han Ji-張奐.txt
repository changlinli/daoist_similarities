張奐，字然明，為安定屬國都尉。羌離湳上奐馬二十匹，奐召主簿張祁入，於羌前以酒酹地曰：「使馬如羊，不以入廄。使金如粟，不得入懷。」盡還不受。
張奐，使匈奴中郎將，時休屠各及朔方烏桓並同反叛，遂燒度遼將軍門，引屯赤坑，煙火相望。兵眾大恐，各欲亡去。奐安坐帷中，與弟子誦書自若，軍士稍安。
桓帝時，張奐為武威太守，其妻懷孕，夢見帶奐印綬，登樓而歌。乃訊之於占者，曰：「必生男，復臨茲邦，命終此樓。」既而生猛，以建安中為武威太守，殺刺史邯鄲商，州兵圍之急，猛恥見擒，乃登樓自焚而死。
張奐，字然明，為安定屬國都尉。羌離湳上奐馬二十匹，奐召主簿張祁入，於羌前以酒酹地曰：「使馬如羊，不以入廄。使金如粟，不得入懷。」盡還不受。
張奐，使匈奴中郎將，時休屠各及朔方烏桓並同反叛，遂燒度遼將軍門，引屯赤坑，煙火相望。兵眾大恐，各欲亡去。奐安坐帷中，與弟子誦書自若，軍士稍安。
桓帝時，張奐為武威太守，其妻懷孕，夢見帶奐印綬，登樓而歌。乃訊之於占者，曰：「必生男，復臨茲邦，命終此樓。」既而生猛，以建安中為武威太守，殺刺史邯鄲商，州兵圍之急，猛恥見擒，乃登樓自焚而死。
