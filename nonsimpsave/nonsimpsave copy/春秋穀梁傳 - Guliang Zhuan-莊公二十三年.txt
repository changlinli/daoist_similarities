二十有三年春，公至自齊。祭叔來聘。其不言使，何也？天子之內臣也。不正其外交，故不與使也。
夏，公如齊觀社。常事曰視，非常曰觀。觀，無事之辭也，以是為屍女也。無事不出竟。公至自齊。公如往時，正也。致月，故也。如往月、致月，有懼焉爾。荊人來聘善累而後進之。其曰人，何也？舉道不待再。公及齊侯遇於谷。及者，內為志焉爾。遇者，志相得也。蕭叔朝公。微國之君未爵命者。其不言來，於外也。朝於廟，正也，於外，非正也。
秋，丹桓宮楹。禮，天子、諸侯黝堊，大夫倉，士黈，丹楹，非禮也。
冬，十有一月，曹伯射姑卒。
十有二月甲寅，公會齊侯，盟於扈。
二十有三年春，公至自齊。祭叔來聘。其不言使，何也？天子之內臣也。不正其外交，故不與使也。
夏，公如齊觀社。常事曰視，非常曰觀。觀，無事之辭也，以是為屍女也。無事不出竟。公至自齊。公如往時，正也。致月，故也。如往月、致月，有懼焉爾。荊人來聘善累而後進之。其曰人，何也？舉道不待再。公及齊侯遇於谷。及者，內為志焉爾。遇者，志相得也。蕭叔朝公。微國之君未爵命者。其不言來，於外也。朝於廟，正也，於外，非正也。
秋，丹桓宮楹。禮，天子、諸侯黝堊，大夫倉，士黈，丹楹，非禮也。
冬，十有一月，曹伯射姑卒。
十有二月甲寅，公會齊侯，盟於扈。
