否：內象陰長，天氣上騰，地氣下降。二象分離，萬物不交也。小人道長，君子道消。《易》云：「否之匪人。」與《坤》為飛伏，三公居世。上九宗廟為應，君子以俟時，小人為災。建壬申至丁丑，陰氣浸長，積筭起丁丑至丙子，周而復始。五星從位起歲星，柳宿從位降乙卯。氣分氣候三十六，陰陽升降，陽道消鑠。陰氣凝結，君臣、父子各不迨及。《易》云：「其亡其亡。繫于苞桑。」天地清濁，陰薄陽消。天地盈虛，與時消息。危難之世，勢不可久。五位既分，四時行矣。上九云：「否極則傾」何可長也？陰長降入於《觀》。
否：內象陰長，天氣上騰，地氣下降。二象分離，萬物不交也。小人道長，君子道消。《易》云：「否之匪人。」與《坤》為飛伏，三公居世。上九宗廟為應，君子以俟時，小人為災。建壬申至丁丑，陰氣浸長，積筭起丁丑至丙子，周而復始。五星從位起歲星，柳宿從位降乙卯。氣分氣候三十六，陰陽升降，陽道消鑠。陰氣凝結，君臣、父子各不迨及。《易》云：「其亡其亡。繫于苞桑。」天地清濁，陰薄陽消。天地盈虛，與時消息。危難之世，勢不可久。五位既分，四時行矣。上九云：「否極則傾」何可長也？陰長降入於《觀》。
