十年春，王二月，公會齊侯、鄭伯於中丘。
夏，翬帥師會齊人、鄭人伐宋。
六月壬戌，公敗宋師於菅。內不言戰，舉其大者也。辛未取郜，辛巳取防。取邑不日，此其日何也？不正其乘敗人而深為利、取二邑，故謹而日之也。
秋，宋人、衛人入鄭。宋人、蔡人、衛人伐載。鄭伯伐取之，不正其因人之力而易取之。故主其事也。
冬，十月壬午，齊人、鄭人入郕。入者，內弗受也。日入，惡入者也。郕，國也。
十年春，王二月，公會齊侯、鄭伯於中丘。
夏，翬帥師會齊人、鄭人伐宋。
六月壬戌，公敗宋師於菅。內不言戰，舉其大者也。辛未取郜，辛巳取防。取邑不日，此其日何也？不正其乘敗人而深為利、取二邑，故謹而日之也。
秋，宋人、衛人入鄭。宋人、蔡人、衛人伐載。鄭伯伐取之，不正其因人之力而易取之。故主其事也。
冬，十月壬午，齊人、鄭人入郕。入者，內弗受也。日入，惡入者也。郕，國也。
