船，循也，循水而行也。又曰舟，言周流也。其前立柱曰椳，椳，巍也；巍巍，高貌也。
其尾曰柂，柂，拖也，後見拖曳也。且弼正船，使順流，不使他戾也。
在旁曰櫓，櫓，膂也，用膂力然後舟行也。
引舟者曰筰，筰，作也；作，起也；起舟使動行也。
在旁撥水曰櫂，櫂，濯也，濯於水中也。且言使舟櫂進也。又謂之札，形似札也。又謂之楫，楫，捷也，撥水使舟捷疾也。所用斥旁岸曰交，一人前一人還，相交錯也。
帆，泛也，隨風張幔曰帆，使舟疾汎汎然也。
舟中床以薦物者曰笭，言但有簀如笭床也。南方人謂之笭突，言濕漏之水●然從下過也。
其上板曰覆，言所覆眾枕也。其上屋曰廬，象廬舍也。其上重室曰飛廬。在上，故曰飛也。又在上曰爵室，於中候望之，如鳥雀之警示也。軍行在前口先登，登之向敵陣也。
狹而長曰艨衝，以衝突敵船也。
輕疾者曰赤馬。其體正赤，疾如馬也。
上下重床曰艦。四方施板以禦矢石，其內如牢檻也。
五百斛以上還有小屋曰斥候，以視敵進退也。
三百斛曰𦩍，𦩍，貂也；貂，短也；江南所名短而廣安不傾危者也。
二百斛以下曰艇。其形徑挺，一人二人所行也。
船，循也，循水而行也。又曰舟，言周流也。其前立柱曰椳，椳，巍也；巍巍，高貌也。
其尾曰柂，柂，拖也，後見拖曳也。且弼正船，使順流，不使他戾也。
在旁曰櫓，櫓，膂也，用膂力然後舟行也。
引舟者曰筰，筰，作也；作，起也；起舟使動行也。
在旁撥水曰櫂，櫂，濯也，濯於水中也。且言使舟櫂進也。又謂之札，形似札也。又謂之楫，楫，捷也，撥水使舟捷疾也。所用斥旁岸曰交，一人前一人還，相交錯也。
帆，泛也，隨風張幔曰帆，使舟疾汎汎然也。
舟中床以薦物者曰笭，言但有簀如笭床也。南方人謂之笭突，言濕漏之水●然從下過也。
其上板曰覆，言所覆眾枕也。其上屋曰廬，象廬舍也。其上重室曰飛廬。在上，故曰飛也。又在上曰爵室，於中候望之，如鳥雀之警示也。軍行在前口先登，登之向敵陣也。
狹而長曰艨衝，以衝突敵船也。
輕疾者曰赤馬。其體正赤，疾如馬也。
上下重床曰艦。四方施板以禦矢石，其內如牢檻也。
五百斛以上還有小屋曰斥候，以視敵進退也。
三百斛曰𦩍，𦩍，貂也；貂，短也；江南所名短而廣安不傾危者也。
二百斛以下曰艇。其形徑挺，一人二人所行也。
