天地不仁，天施地化，不以仁恩，任自然也。以萬物為芻狗。天地生萬物，人最為貴，天地視之如芻草狗畜，不貴望其報也。聖人不仁，聖人愛養萬民，不以仁恩，法天地行自然。以百姓為芻狗。聖人視百姓如芻草狗畜，不貴望其禮意。天地之間，天地之間空虛，和氣流行，故萬物自生。人能除情欲，節滋味，清五臟，則神明居之也。其猶橐籥乎。橐籥中空虛，人能有聲氣。虛而不屈，動而愈出。言空虛無有屈竭時，動搖之，益出聲氣也。多言數窮，多事害神，多言害身，口開舌舉，必有禍患。不如守中。不如守德於中，育養精神，愛氣希言。
天地不仁，天施地化，不以仁恩，任自然也。以萬物為芻狗。天地生萬物，人最為貴，天地視之如芻草狗畜，不貴望其報也。聖人不仁，聖人愛養萬民，不以仁恩，法天地行自然。以百姓為芻狗。聖人視百姓如芻草狗畜，不貴望其禮意。天地之間，天地之間空虛，和氣流行，故萬物自生。人能除情欲，節滋味，清五臟，則神明居之也。其猶橐籥乎。橐籥中空虛，人能有聲氣。虛而不屈，動而愈出。言空虛無有屈竭時，動搖之，益出聲氣也。多言數窮，多事害神，多言害身，口開舌舉，必有禍患。不如守中。不如守德於中，育養精神，愛氣希言。
