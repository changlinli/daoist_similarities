坎：積陰以陽處中，柔順不能履重剛之險，故以剋。克柔而履險而曰陽，是以《坎》為屬中男分，北方之卦也，與《離》為飛伏。世立宗廟，居於陰位，比近九五，金於《坎》道，遠於禍害，三公居應，亦為陰暗，成《坎》之德，在於九五、九二也。建起戊寅至癸未，積筭起癸未至壬午，周而復始。五星從位起太白，牛宿從位降戊子，歲數、運數三十六，內外俱《坎》，是重剛之位。《易》曰：「《坎》、陷也。」《震》以陽居初，能震動於物，能為動主。《坎》以陽居中，為重剛之主，故以《坎》為險，陽變陰成於險道，今以陰變陽，止於為《節》。
坎：積陰以陽處中，柔順不能履重剛之險，故以剋。克柔而履險而曰陽，是以《坎》為屬中男分，北方之卦也，與《離》為飛伏。世立宗廟，居於陰位，比近九五，金於《坎》道，遠於禍害，三公居應，亦為陰暗，成《坎》之德，在於九五、九二也。建起戊寅至癸未，積筭起癸未至壬午，周而復始。五星從位起太白，牛宿從位降戊子，歲數、運數三十六，內外俱《坎》，是重剛之位。《易》曰：「《坎》、陷也。」《震》以陽居初，能震動於物，能為動主。《坎》以陽居中，為重剛之主，故以《坎》為險，陽變陰成於險道，今以陰變陽，止於為《節》。
