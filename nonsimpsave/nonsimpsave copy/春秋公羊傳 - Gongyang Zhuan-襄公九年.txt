九年春，宋火。曷為或言災？或言火？大者曰災，小者曰火。然則內何以不言火？內不言火者，甚之也。何以書？記災也。外災不書，此何以書？為王者之後記災也。
夏，季孫宿如晉。
五月辛酉，夫人姜氏薨。
秋，八月癸未，葬我小君繆姜。
冬，公會晉侯、宋公、衛侯、曹伯、莒子、邾婁子、滕子、薛伯、杞伯、小邾婁子、齊世子光伐鄭。十有二月己亥，同盟于戲。
楚子伐鄭。
九年春，宋火。曷為或言災？或言火？大者曰災，小者曰火。然則內何以不言火？內不言火者，甚之也。何以書？記災也。外災不書，此何以書？為王者之後記災也。
夏，季孫宿如晉。
五月辛酉，夫人姜氏薨。
秋，八月癸未，葬我小君繆姜。
冬，公會晉侯、宋公、衛侯、曹伯、莒子、邾婁子、滕子、薛伯、杞伯、小邾婁子、齊世子光伐鄭。十有二月己亥，同盟于戲。
楚子伐鄭。
