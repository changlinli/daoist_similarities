天下之至柔，馳騁天下之至堅。至柔者，水也。至堅者，金石也。水能貫堅入剛，無所不通。無有入無間。無有謂道也。道無形質，故能出入無間，通神明濟群生也。吾是以知無為之有益。吾見道無為而萬物自化成，是以知無為之有益於人也。不言之教，法道不言，師之以身。無為之益，法道無為，治身則有益於精神，治國則有益於萬民，不勞煩也。天下希及之。天下，人主也。希能有及道無為之治身治國也。
天下之至柔，馳騁天下之至堅。至柔者，水也。至堅者，金石也。水能貫堅入剛，無所不通。無有入無間。無有謂道也。道無形質，故能出入無間，通神明濟群生也。吾是以知無為之有益。吾見道無為而萬物自化成，是以知無為之有益於人也。不言之教，法道不言，師之以身。無為之益，法道無為，治身則有益於精神，治國則有益於萬民，不勞煩也。天下希及之。天下，人主也。希能有及道無為之治身治國也。
