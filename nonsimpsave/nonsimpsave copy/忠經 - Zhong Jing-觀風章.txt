惟臣以天子之命，出於四方以觀風，聽不可以不聰，視不可以不明。使臣之行，如君耳目，不聰不明，不勝其任。聰則審於事，明則辨於理。不聰則惑其所聞，不明則蔽其所見。理辨則忠，事審則分。理不辨則其斷偏，事不審則其信惑。君子去其私，正其色。私去則情滅，色正則邪遠。不害理以傷物。求罪為公，則成刻浮。不憚勢以舉任。舉必以才，不必以勢。惟善是與，惟惡是除。善雖讎必薦，惡雖親必去。以之而陟則有成。君子效能也。以之而出則無怨。小人伏罪也。夫如是，則天下敬職，萬邦以寧。官務脩政，人始獲安。《詩》云：「載馳載驅，周爰諮諏。」勤勞不寧，善斯勸矣。
惟臣以天子之命，出於四方以觀風，聽不可以不聰，視不可以不明。使臣之行，如君耳目，不聰不明，不勝其任。聰則審於事，明則辨於理。不聰則惑其所聞，不明則蔽其所見。理辨則忠，事審則分。理不辨則其斷偏，事不審則其信惑。君子去其私，正其色。私去則情滅，色正則邪遠。不害理以傷物。求罪為公，則成刻浮。不憚勢以舉任。舉必以才，不必以勢。惟善是與，惟惡是除。善雖讎必薦，惡雖親必去。以之而陟則有成。君子效能也。以之而出則無怨。小人伏罪也。夫如是，則天下敬職，萬邦以寧。官務脩政，人始獲安。《詩》云：「載馳載驅，周爰諮諏。」勤勞不寧，善斯勸矣。
