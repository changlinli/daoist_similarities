二十有五年春，陳侯使女叔來聘。
夏，五月癸醜，衛侯朔卒。
六月辛未朔，日有食之，鼓、用牲于社。食之則曷為鼓、用牲于社？求乎陰之道也，以朱絲營社，或曰脅之，或曰闇之，恐人犯之，故營之。
伯姬歸于杞。
秋，大水，鼓、用牲于社于門。其言于社于門何？于社，禮也；于門，非禮也。
冬，公子友如陳。
二十有五年春，陳侯使女叔來聘。
夏，五月癸醜，衛侯朔卒。
六月辛未朔，日有食之，鼓、用牲于社。食之則曷為鼓、用牲于社？求乎陰之道也，以朱絲營社，或曰脅之，或曰闇之，恐人犯之，故營之。
伯姬歸于杞。
秋，大水，鼓、用牲于社于門。其言于社于門何？于社，禮也；于門，非禮也。
冬，公子友如陳。
