十有一年春，滕侯、薛侯來朝。天子無事，諸侯相朝，正也。考禮修德，所以尊天子也。諸侯來朝時正也，特言同時也，累數皆至也。
夏，五月，公會鄭伯於時來。
秋，七月壬午，公及齊侯、鄭伯入許。
冬，十有一月壬辰，公薨。公薨不地，故也。隱之，不忍地也。其不言葬何也？君弒，賊不討，不書葬，以罪下也。隱十年無正，隱不自正也。元年有正，所以正隱也。
十有一年春，滕侯、薛侯來朝。天子無事，諸侯相朝，正也。考禮修德，所以尊天子也。諸侯來朝時正也，特言同時也，累數皆至也。
夏，五月，公會鄭伯於時來。
秋，七月壬午，公及齊侯、鄭伯入許。
冬，十有一月壬辰，公薨。公薨不地，故也。隱之，不忍地也。其不言葬何也？君弒，賊不討，不書葬，以罪下也。隱十年無正，隱不自正也。元年有正，所以正隱也。
