維王元祀一月既生魄，王召周公旦曰：「嗚呼！維在文考之緒功，維周禁五戎，五戎不禁，厥民乃淫。一曰：土觀幸時，政匱不疑。二曰：獄讎刑蔽，姦吏濟貸。三曰：聲樂□□，飾女滅德。四曰：維勢是輔，維禱是怙。五曰：盤游安居，枝葉維落。五者不距，自生戎旅，故必以德為本，以義為術，以信為動，以成為心，以決為計，以節為勝，務在審時，紀綱為序，和均道里，以匡辛苦。見寇□戚，靡適無□，勝國若化，不動金鼓，善戰不鬥，故曰柔武。四方無拂，奄有天下。」
維王元祀一月既生魄，王召周公旦曰：「嗚呼！維在文考之緒功，維周禁五戎，五戎不禁，厥民乃淫。一曰：土觀幸時，政匱不疑。二曰：獄讎刑蔽，姦吏濟貸。三曰：聲樂□□，飾女滅德。四曰：維勢是輔，維禱是怙。五曰：盤游安居，枝葉維落。五者不距，自生戎旅，故必以德為本，以義為術，以信為動，以成為心，以決為計，以節為勝，務在審時，紀綱為序，和均道里，以匡辛苦。見寇□戚，靡適無□，勝國若化，不動金鼓，善戰不鬥，故曰柔武。四方無拂，奄有天下。」
