齊杞梁殖之妻也。莊公襲莒，殖戰而死。莊公歸，遇其妻，使使者弔之於路。杞梁妻曰：「今殖有罪，君何辱命焉。若令殖免於罪，則賤妾有先人之弊廬在下，妾不得與郊弔。」於是莊公乃還車詣其室，成禮然後去。
杞梁之妻無子，內外皆無五屬之親。既無所歸，乃就其夫之尸於城下而哭之，內諴動人，道路過者莫不為之揮涕，十日，而城為之崩。既葬，曰：「吾何歸矣？夫婦人必有所倚者也。父在則倚父，夫在則倚夫，子在則倚子。今吾上則無父，中則無夫，下則無子。內無所依，以見吾誠。外無所倚，以立吾節。吾豈能更二哉！亦死而已。」遂赴淄水而死。君子謂杞梁之妻貞而知禮。《詩》云：「我心傷悲，聊與子同歸。」此之謂也。
頌曰：杞梁戰死，其妻收喪，齊莊道弔，避不敢當，哭夫於城，城為之崩，自以無親，赴淄而薨。
齊杞梁殖之妻也。莊公襲莒，殖戰而死。莊公歸，遇其妻，使使者弔之於路。杞梁妻曰：「今殖有罪，君何辱命焉。若令殖免於罪，則賤妾有先人之弊廬在下，妾不得與郊弔。」於是莊公乃還車詣其室，成禮然後去。
杞梁之妻無子，內外皆無五屬之親。既無所歸，乃就其夫之尸於城下而哭之，內諴動人，道路過者莫不為之揮涕，十日，而城為之崩。既葬，曰：「吾何歸矣？夫婦人必有所倚者也。父在則倚父，夫在則倚夫，子在則倚子。今吾上則無父，中則無夫，下則無子。內無所依，以見吾誠。外無所倚，以立吾節。吾豈能更二哉！亦死而已。」遂赴淄水而死。君子謂杞梁之妻貞而知禮。《詩》云：「我心傷悲，聊與子同歸。」此之謂也。
頌曰：杞梁戰死，其妻收喪，齊莊道弔，避不敢當，哭夫於城，城為之崩，自以無親，赴淄而薨。
