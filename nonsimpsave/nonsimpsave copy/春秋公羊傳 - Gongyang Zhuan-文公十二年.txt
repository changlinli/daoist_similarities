十有二年春，王正月，盛伯來奔。盛伯者何？失地之君也。何以不名？兄弟辭也。
杞伯來朝。
二月庚子，子叔姬卒。此未適人，何以卒？許嫁矣。婦人許嫁，字而笄之，死則以成人之喪治之。其稱子何？貴也。其貴奈何？母弟也。
夏，楚人圍巢。
秋，滕子來朝。
秦伯使遂來聘。遂者何？秦大夫也。秦無大夫，此何以書？賢繆公也。何賢乎繆公？以為能變也。其為能變奈何？惟諓諓善竫言。俾君子易怠，而況乎我多有之，惟一介斷斷焉無他技。其心休休，能有容，是難也。
冬，十有二月戊午，晉人、秦人戰于河曲。此偏戰也，何以不言師敗績？敵也。曷為以水地？河曲疏矣，河千里而一曲也。
季孫行父帥師，城諸及運。
十有二年春，王正月，盛伯來奔。盛伯者何？失地之君也。何以不名？兄弟辭也。
杞伯來朝。
二月庚子，子叔姬卒。此未適人，何以卒？許嫁矣。婦人許嫁，字而笄之，死則以成人之喪治之。其稱子何？貴也。其貴奈何？母弟也。
夏，楚人圍巢。
秋，滕子來朝。
秦伯使遂來聘。遂者何？秦大夫也。秦無大夫，此何以書？賢繆公也。何賢乎繆公？以為能變也。其為能變奈何？惟諓諓善竫言。俾君子易怠，而況乎我多有之，惟一介斷斷焉無他技。其心休休，能有容，是難也。
冬，十有二月戊午，晉人、秦人戰于河曲。此偏戰也，何以不言師敗績？敵也。曷為以水地？河曲疏矣，河千里而一曲也。
季孫行父帥師，城諸及運。
