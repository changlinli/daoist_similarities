二十有三年春，齊侯伐宋，圍閔。伐國不言圍邑，此其言圍何也？不正其以惡報惡也。
夏，五月庚寅，宋公茲父卒。茲父之不葬何也？失民也。其失民何也？以其不教民戰，則是棄其師也。為人君而棄其師，其民孰以為君哉！
秋，楚人伐陳。
冬，十有一月，杞子卒。
二十有三年春，齊侯伐宋，圍閔。伐國不言圍邑，此其言圍何也？不正其以惡報惡也。
夏，五月庚寅，宋公茲父卒。茲父之不葬何也？失民也。其失民何也？以其不教民戰，則是棄其師也。為人君而棄其師，其民孰以為君哉！
秋，楚人伐陳。
冬，十有一月，杞子卒。
