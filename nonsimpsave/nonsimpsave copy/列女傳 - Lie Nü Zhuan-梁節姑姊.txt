梁節姑姊者，梁之婦人也。因失火，兄子與己子在內中，欲取兄子，輒得其子，獨不得兄子。火盛，不得復入，婦人將自趣火，其友止之，曰：「子本欲取兄之子，惶恐卒誤得爾子，中心謂何，何至自赴火？」婦人曰：「梁國豈可戶告人曉也？被不義之名，何面目以見兄弟國人哉！吾欲復投吾子，為失母之恩，吾勢不可以生。」遂赴火而死。君子謂節姑姊潔而不污。《詩》曰：「彼其之子，舍命不渝。」此之謂也。
頌曰：梁節姑姊，據義執理，子姪同內，火大發起，欲出其姪，輒得厥子，火盛自投，明不私己。
梁節姑姊者，梁之婦人也。因失火，兄子與己子在內中，欲取兄子，輒得其子，獨不得兄子。火盛，不得復入，婦人將自趣火，其友止之，曰：「子本欲取兄之子，惶恐卒誤得爾子，中心謂何，何至自赴火？」婦人曰：「梁國豈可戶告人曉也？被不義之名，何面目以見兄弟國人哉！吾欲復投吾子，為失母之恩，吾勢不可以生。」遂赴火而死。君子謂節姑姊潔而不污。《詩》曰：「彼其之子，舍命不渝。」此之謂也。
頌曰：梁節姑姊，據義執理，子姪同內，火大發起，欲出其姪，輒得厥子，火盛自投，明不私己。
