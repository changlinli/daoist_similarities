三十有二年春，城小谷。
夏，宋公、齊侯遇於梁丘。遇者，志相得也。梁丘，在曹、邾之間，去齊八百里。非不能從諸侯而往也，辭所遇，遇所不遇，大齊桓也。
秋，七月癸巳，公子牙卒。
八月癸亥，公薨於路寢。路寢，正寢也。寢疾居正寢，正也。男子不絕於婦人之手，以齊終也。
冬，十月乙未，子般卒。子卒日，正也；不日，故也。有所見則日。公子慶父如齊。此奔也，其曰「如」何也？諱莫如深，深則隱。苟有所見，莫如深也。狄伐邢。
三十有二年春，城小谷。
夏，宋公、齊侯遇於梁丘。遇者，志相得也。梁丘，在曹、邾之間，去齊八百里。非不能從諸侯而往也，辭所遇，遇所不遇，大齊桓也。
秋，七月癸巳，公子牙卒。
八月癸亥，公薨於路寢。路寢，正寢也。寢疾居正寢，正也。男子不絕於婦人之手，以齊終也。
冬，十月乙未，子般卒。子卒日，正也；不日，故也。有所見則日。公子慶父如齊。此奔也，其曰「如」何也？諱莫如深，深則隱。苟有所見，莫如深也。狄伐邢。
