充字子河，宛人也。初舉孝廉，之京師，同侶馬死，充到前亭，輒舍車持馬還相迎，鄉里號之曰「一馬兩車茨子河」。
茨充為桂陽太守，俗不種桑，無蠶織絲麻之利，類皆以麻枲頭縕著衣，民墮窳，少癞履，盛冬皆以火燎。充令屬縣教民益種桑柘，養蠶桑織履，復令種紵麻，數年之間，人賴其利，衣履溫煖。
元和中，荊州刺史上言：「臣行部入長沙界，觀者皆徒跣。臣問御佐曰：『人無履亦苦之否？』御佐對曰：『十二月盛寒時并多剖裂血出，燃火燎之，春溫或濃潰。建武中，桂陽太守茨充教人種桑蠶，人得其利，至今江南頗知桑蠶織履，皆充之化也。』」
充字子河，宛人也。初舉孝廉，之京師，同侶馬死，充到前亭，輒舍車持馬還相迎，鄉里號之曰「一馬兩車茨子河」。
茨充為桂陽太守，俗不種桑，無蠶織絲麻之利，類皆以麻枲頭縕著衣，民墮窳，少癞履，盛冬皆以火燎。充令屬縣教民益種桑柘，養蠶桑織履，復令種紵麻，數年之間，人賴其利，衣履溫煖。
元和中，荊州刺史上言：「臣行部入長沙界，觀者皆徒跣。臣問御佐曰：『人無履亦苦之否？』御佐對曰：『十二月盛寒時并多剖裂血出，燃火燎之，春溫或濃潰。建武中，桂陽太守茨充教人種桑蠶，人得其利，至今江南頗知桑蠶織履，皆充之化也。』」
