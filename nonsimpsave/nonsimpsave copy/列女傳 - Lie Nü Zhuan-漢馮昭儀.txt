漢馮昭儀者，孝元帝之昭儀，右將軍光祿勳馮奉世之女也。元帝二年，昭儀以選入後宮，始為「長使」，數月為「美人」，生男，是為中山孝王「美人」為「婕妤」。建昭中，上幸虎圈鬥獸，後宮皆從。熊逸出圈，攀檻欲上殿，左右「貴人」﹑傅昭儀皆驚走，而馮婕妤直當熊而立，左右格殺熊。天子問婕妤：「人情皆驚懼，何故當熊？」對曰：「妾聞猛獸得人而止，妾恐至御坐，故以身當之。」元帝嗟嘆，以此敬重焉。傅昭儀等皆慚。明年，中山王封，乃立婕妤為昭儀，隨王之國號中山太后。君子謂：「昭儀勇而慕義。」《詩》云：「公之媚子，從公於狩。」《論語》曰：「見義不為，無勇也。」昭儀兼之矣。
漢馮昭儀者，孝元帝之昭儀，右將軍光祿勳馮奉世之女也。元帝二年，昭儀以選入後宮，始為「長使」，數月為「美人」，生男，是為中山孝王「美人」為「婕妤」。建昭中，上幸虎圈鬥獸，後宮皆從。熊逸出圈，攀檻欲上殿，左右「貴人」﹑傅昭儀皆驚走，而馮婕妤直當熊而立，左右格殺熊。天子問婕妤：「人情皆驚懼，何故當熊？」對曰：「妾聞猛獸得人而止，妾恐至御坐，故以身當之。」元帝嗟嘆，以此敬重焉。傅昭儀等皆慚。明年，中山王封，乃立婕妤為昭儀，隨王之國號中山太后。君子謂：「昭儀勇而慕義。」《詩》云：「公之媚子，從公於狩。」《論語》曰：「見義不為，無勇也。」昭儀兼之矣。
