劉平，字公子，楚郡人。更始時，天下亂，平弟仲為賊所殺。其後賊忽然而至，平扶侍其母，奔走逃難，抱仲遺腹女而棄其子。母欲還取之，平不聽，曰：「力不能兩活，仲不可以絕類。」遂去不顧，與母俱匿野澤中。平朝出求食，逢餓賊，將烹之，叩頭曰：「今旦為老母求菜，老母待歸為命，願得歸，食母畢，還就。」因涕泣，賊哀而遣之。平還，食母訖，因白曰：「屬與賊期，義不可欺。」遂還詣賊。眾皆大驚，相謂曰：「常聞烈士，今乃見之。去矣，吾不忍食子。」於是得全。平既免脫，乃摭莢得三升豆，以謝賊恩。
劉平，字公子，以仁孝著聞，永平三年為宗正。
劉平，字公子，楚郡人。更始時，天下亂，平弟仲為賊所殺。其後賊忽然而至，平扶侍其母，奔走逃難，抱仲遺腹女而棄其子。母欲還取之，平不聽，曰：「力不能兩活，仲不可以絕類。」遂去不顧，與母俱匿野澤中。平朝出求食，逢餓賊，將烹之，叩頭曰：「今旦為老母求菜，老母待歸為命，願得歸，食母畢，還就。」因涕泣，賊哀而遣之。平還，食母訖，因白曰：「屬與賊期，義不可欺。」遂還詣賊。眾皆大驚，相謂曰：「常聞烈士，今乃見之。去矣，吾不忍食子。」於是得全。平既免脫，乃摭莢得三升豆，以謝賊恩。
劉平，字公子，以仁孝著聞，永平三年為宗正。
