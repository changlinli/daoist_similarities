孔德之容，孔，大也。有大德之人，無所不容，能受垢濁，處謙卑也。唯道是從。唯，獨也。大德之人，不隨世俗所行，獨從於道也。道之為物，唯怳唯忽。道之於萬物，獨怳忽往來，於其無所定也。忽兮怳兮，其中有象；道唯忽怳無形，之中獨有萬物法象。怳兮忽兮，其中有物。道唯怳忽，其中有一，經營生化，因氣立質。窈兮冥兮，其中有精，道唯窈冥無形，其中有精實，神明相薄，陰陽交會也。其精甚真，言存精氣，其妙甚真，非有飾也。其中有信。道匿功藏名，其信在中也。自古及今，其名不去，自，從也。自古至今，道常在不去。以閱眾甫，閱，稟也。甫，始也。言道稟與，萬物始生，從道受氣。吾何以知眾甫之然哉。吾何以知萬物從道受氣。以此。此，今也。以今萬物皆得道精氣而生，動作起居，非道不然。
孔德之容，孔，大也。有大德之人，無所不容，能受垢濁，處謙卑也。唯道是從。唯，獨也。大德之人，不隨世俗所行，獨從於道也。道之為物，唯怳唯忽。道之於萬物，獨怳忽往來，於其無所定也。忽兮怳兮，其中有象；道唯忽怳無形，之中獨有萬物法象。怳兮忽兮，其中有物。道唯怳忽，其中有一，經營生化，因氣立質。窈兮冥兮，其中有精，道唯窈冥無形，其中有精實，神明相薄，陰陽交會也。其精甚真，言存精氣，其妙甚真，非有飾也。其中有信。道匿功藏名，其信在中也。自古及今，其名不去，自，從也。自古至今，道常在不去。以閱眾甫，閱，稟也。甫，始也。言道稟與，萬物始生，從道受氣。吾何以知眾甫之然哉。吾何以知萬物從道受氣。以此。此，今也。以今萬物皆得道精氣而生，動作起居，非道不然。
