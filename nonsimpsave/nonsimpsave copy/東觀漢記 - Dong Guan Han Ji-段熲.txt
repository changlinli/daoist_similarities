段熲，字紀明，有文武智略。竇讒等聚眾為亂，詔遣中郎將有文武者，尹頌時表用熲。其日拜熲，授節劍佩刀衣裳車馬束帛，將平陽騎。熲到所，設施方略，糾舉通急，行古司馬兵法、孫吳之術，旬月群盜悉破。
段熲破羌，明年春，餘羌復與繞河大寇張掖。熲下馬大戰，力盡，虜亦引退。熲追斬之，且追且戰，晝夜相攻，割肉食雪，四十餘日。
段熲上疏曰：「先零東羌討之難破，降為上策，戰為下計。」
太后詔云：「此以慰种光、馬賢等亡魂也。」
熲復追羌出橋門谷。
段熲曰：「張奐事勢相反，遂懷猜恨。」
段熲起於徒中，為并州刺史，有功，徵還京師。熲乘輕車，介士鼓吹，曲蓋朱旗，馬騎五萬餘匹，殷天蔽日，鉦鐸金鼓，雷振動地，連騎繼跡，彌數十里。
段熲滅羌，詔賜錢十萬，七尺絳襜褕一具。
段熲滅羌，詔賜熲赤幘大冠一具。
段熲上書曰：「又掠得羌侯君長金印四十三，銅印三十一，錫印一枚，及長史、司馬、涉頭、長燕、鳥校、棚水塞尉印五枚，紫綬三十八，艾綬二十八，黃綬二枚，皆簿入也。
段熲，字紀明，有文武智略。竇讒等聚眾為亂，詔遣中郎將有文武者，尹頌時表用熲。其日拜熲，授節劍佩刀衣裳車馬束帛，將平陽騎。熲到所，設施方略，糾舉通急，行古司馬兵法、孫吳之術，旬月群盜悉破。
段熲破羌，明年春，餘羌復與繞河大寇張掖。熲下馬大戰，力盡，虜亦引退。熲追斬之，且追且戰，晝夜相攻，割肉食雪，四十餘日。
段熲上疏曰：「先零東羌討之難破，降為上策，戰為下計。」
太后詔云：「此以慰种光、馬賢等亡魂也。」
熲復追羌出橋門谷。
段熲曰：「張奐事勢相反，遂懷猜恨。」
段熲起於徒中，為并州刺史，有功，徵還京師。熲乘輕車，介士鼓吹，曲蓋朱旗，馬騎五萬餘匹，殷天蔽日，鉦鐸金鼓，雷振動地，連騎繼跡，彌數十里。
段熲滅羌，詔賜錢十萬，七尺絳襜褕一具。
段熲滅羌，詔賜熲赤幘大冠一具。
段熲上書曰：「又掠得羌侯君長金印四十三，銅印三十一，錫印一枚，及長史、司馬、涉頭、長燕、鳥校、棚水塞尉印五枚，紫綬三十八，艾綬二十八，黃綬二枚，皆簿入也。
