十有八年春，白狄來。
夏，晉人執衛行人石買。稱行人，怨接於上也。
秋，齊侯伐我北鄙。
冬，十月，公會晉侯、宋公、衛侯、鄭伯、曹伯、莒子、邾子、滕子、薛伯、杞伯、小邾子，同圍齊。非圍而曰圍齊，有大焉，亦有病焉。非大而足同與？諸侯同罪之也，亦病矣。曹伯負芻卒於師。閔之也。楚公子午帥師伐鄭。
十有八年春，白狄來。
夏，晉人執衛行人石買。稱行人，怨接於上也。
秋，齊侯伐我北鄙。
冬，十月，公會晉侯、宋公、衛侯、鄭伯、曹伯、莒子、邾子、滕子、薛伯、杞伯、小邾子，同圍齊。非圍而曰圍齊，有大焉，亦有病焉。非大而足同與？諸侯同罪之也，亦病矣。曹伯負芻卒於師。閔之也。楚公子午帥師伐鄭。
