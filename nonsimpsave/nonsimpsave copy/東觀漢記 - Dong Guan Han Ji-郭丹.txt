郭丹，字少卿，南陽人。累世千石，父稚為丹買田宅居業。丹為司徒，視事五年，薨。賜送甚寵，百官會朝，詔問丹家，時宗正劉匡對曰：「郭丹為三公，典牧州郡，田畝不增。」
郭丹從師長安，買符入函谷關，乃慨然歎曰：「丹不乘使者車，終不出關。」既至京師，嘗為都講，諸儒咸欽重之。更始二年，三公舉丹賢能，徵為諫議大夫，持節使歸南陽，安集受降。丹自去家十有二年，果乘高車出關，如其志。
郭丹為更始諫議大夫，使南陽，安集受降。更始敗，丹無所歸節傳，以弊布纏裹節，如擔負狀，晝伏夜行，求謁更始妻子，奉還節傳，因歸鄉里。
郭丹為郡功曹，薦陰亶、程胡、魯歆自代。太守杜詩曰：「古者卿士讓位，今功曹稽古經，可為至德。編署黃堂，以為後法。」
郭丹師事公孫昌，敬重，常持蒲編席，人異之。
郭丹為司徒，在朝名清廉公正。
郭丹，字少卿，南陽人。累世千石，父稚為丹買田宅居業。丹為司徒，視事五年，薨。賜送甚寵，百官會朝，詔問丹家，時宗正劉匡對曰：「郭丹為三公，典牧州郡，田畝不增。」
郭丹從師長安，買符入函谷關，乃慨然歎曰：「丹不乘使者車，終不出關。」既至京師，嘗為都講，諸儒咸欽重之。更始二年，三公舉丹賢能，徵為諫議大夫，持節使歸南陽，安集受降。丹自去家十有二年，果乘高車出關，如其志。
郭丹為更始諫議大夫，使南陽，安集受降。更始敗，丹無所歸節傳，以弊布纏裹節，如擔負狀，晝伏夜行，求謁更始妻子，奉還節傳，因歸鄉里。
郭丹為郡功曹，薦陰亶、程胡、魯歆自代。太守杜詩曰：「古者卿士讓位，今功曹稽古經，可為至德。編署黃堂，以為後法。」
郭丹師事公孫昌，敬重，常持蒲編席，人異之。
郭丹為司徒，在朝名清廉公正。
