王阜，字世公，蜀郡人。少好經學，年十一，辭父母，欲出精廬。以尚少，不見聽。後阜竊書誦盡，日辭，欲之犍為定生學經，取錢二千、布二端去。母追求到武陽北男謁舍家得阜，將還。后歲餘，白父升曰：「令我出學仕宦，儻至到今，毋乘跛馬車。」升憐其言，聽之定所受韓詩，年七十為食侍謀，童子傳授業，聲聞鄉里。
王阜，字世公，為重泉令，政治肅清，舉縣畏憚，吏民向化，鸞鳥集止學宮。阜使校官掾長涉疊為張雅樂，擊磬，鳥舉足垂翼，應聲而舞，翾翔復上縣庭屋，十餘日乃去。
王阜為益州太守，邊郡吏多放縱。阜以法繩正吏民，不敢犯禁，政教清靜，百姓安業，時有神馬見滇河中，甘露降，芝草生，白烏見，連有瑞應。世謂其持法平，政寬慈，惠化所致。
王阜為益州太守，大將軍竇憲貴盛，以絳罽襜褕與阜，阜不受。嘗移書益州，取六百萬。阜疑有奸詐，以狀上。憲遣奴騶帳下吏李文迎錢，阜以詔書未報，距不與文。積二十餘日，詔書報，給文以錢市馬。
王阜，字世公，蜀郡人。少好經學，年十一，辭父母，欲出精廬。以尚少，不見聽。後阜竊書誦盡，日辭，欲之犍為定生學經，取錢二千、布二端去。母追求到武陽北男謁舍家得阜，將還。后歲餘，白父升曰：「令我出學仕宦，儻至到今，毋乘跛馬車。」升憐其言，聽之定所受韓詩，年七十為食侍謀，童子傳授業，聲聞鄉里。
王阜，字世公，為重泉令，政治肅清，舉縣畏憚，吏民向化，鸞鳥集止學宮。阜使校官掾長涉疊為張雅樂，擊磬，鳥舉足垂翼，應聲而舞，翾翔復上縣庭屋，十餘日乃去。
王阜為益州太守，邊郡吏多放縱。阜以法繩正吏民，不敢犯禁，政教清靜，百姓安業，時有神馬見滇河中，甘露降，芝草生，白烏見，連有瑞應。世謂其持法平，政寬慈，惠化所致。
王阜為益州太守，大將軍竇憲貴盛，以絳罽襜褕與阜，阜不受。嘗移書益州，取六百萬。阜疑有奸詐，以狀上。憲遣奴騶帳下吏李文迎錢，阜以詔書未報，距不與文。積二十餘日，詔書報，給文以錢市馬。
