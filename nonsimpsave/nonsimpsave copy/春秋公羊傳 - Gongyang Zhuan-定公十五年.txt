十有五年春，王正月，邾婁子來朝。
鼷鼠食郊牛，牛死，改卜牛。曷為不言其所食？漫也。
二月，辛丑，楚子滅胡，以胡子豹歸。
夏，五月辛亥，郊。曷為以夏五月郊？三卜之運也。
壬申，公薨于高寢。
鄭軒達帥師伐宋。
齊侯、衛侯次于籧篨。
邾婁子來奔喪。其言來奔喪何？奔喪，非禮也。
秋，七月壬申，姒氏卒。姒氏者何？哀公之母也。何以不稱夫人？哀未君也。
八月庚辰朔，日有食之。
九月，滕子來會葬。
丁巳，葬我君定公，雨不克葬；戊午，日下昃，乃克葬。辛巳，葬定姒。定姒何以書葬？未逾年之君也，有子則廟，廟則書葬。
冬，城漆。
十有五年春，王正月，邾婁子來朝。
鼷鼠食郊牛，牛死，改卜牛。曷為不言其所食？漫也。
二月，辛丑，楚子滅胡，以胡子豹歸。
夏，五月辛亥，郊。曷為以夏五月郊？三卜之運也。
壬申，公薨于高寢。
鄭軒達帥師伐宋。
齊侯、衛侯次于籧篨。
邾婁子來奔喪。其言來奔喪何？奔喪，非禮也。
秋，七月壬申，姒氏卒。姒氏者何？哀公之母也。何以不稱夫人？哀未君也。
八月庚辰朔，日有食之。
九月，滕子來會葬。
丁巳，葬我君定公，雨不克葬；戊午，日下昃，乃克葬。辛巳，葬定姒。定姒何以書葬？未逾年之君也，有子則廟，廟則書葬。
冬，城漆。
