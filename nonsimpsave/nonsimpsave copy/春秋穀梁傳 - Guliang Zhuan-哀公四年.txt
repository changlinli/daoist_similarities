四年春，王二月庚戌，盜弒蔡侯申。稱盜以弒君，不以上下道道也。內其君而外弒者，不以弒道道也。《春秋》有三盜：微殺大夫謂之盜，非所取而取之謂之盜，辟中國之正道以襲利謂之盜。蔡公孫辰出奔吳。葬秦惠公。宋人執小邾子。
夏，蔡殺其大夫公孫姓、公孫霍。晉人執戎蠻子赤歸於楚。城西郛。
六月辛丑，亳社災。亳社者，亳之社也。亳，亡國也。亡國之社以為廟屏，戒也。其屋，亡國之社不得上達也。
秋，八月甲寅，滕子結卒。
冬，十有二月，葬蔡昭公。葬滕頃公。
四年春，王二月庚戌，盜弒蔡侯申。稱盜以弒君，不以上下道道也。內其君而外弒者，不以弒道道也。《春秋》有三盜：微殺大夫謂之盜，非所取而取之謂之盜，辟中國之正道以襲利謂之盜。蔡公孫辰出奔吳。葬秦惠公。宋人執小邾子。
夏，蔡殺其大夫公孫姓、公孫霍。晉人執戎蠻子赤歸於楚。城西郛。
六月辛丑，亳社災。亳社者，亳之社也。亳，亡國也。亡國之社以為廟屏，戒也。其屋，亡國之社不得上達也。
秋，八月甲寅，滕子結卒。
冬，十有二月，葬蔡昭公。葬滕頃公。
