琴高者，趙人也。以鼓琴為宋康王舍人。行涓彭之術，浮游冀州涿（一作碭）郡之間二百餘年。後辭，入涿水中取龍子，與諸弟子期曰：「皆潔齋待於水傍。」設祠，果乘赤鯉來，出坐祠中。日有萬人觀之。留一月餘，復入水去。
琴高晏晏，司樂宋宮。離世孤逸，浮沉涿中。出躍赬鱗，入藻清衝。是任水解，其樂無窮。
琴高者，趙人也。以鼓琴為宋康王舍人。行涓彭之術，浮游冀州涿（一作碭）郡之間二百餘年。後辭，入涿水中取龍子，與諸弟子期曰：「皆潔齋待於水傍。」設祠，果乘赤鯉來，出坐祠中。日有萬人觀之。留一月餘，復入水去。
琴高晏晏，司樂宋宮。離世孤逸，浮沉涿中。出躍赬鱗，入藻清衝。是任水解，其樂無窮。
