以道佐人主者，謂人主能以道自輔佐也。不以兵強天下。以道自佐之主，不以兵革，順天任德，敵人自服。其事好還。其舉事好還自責，不怨於人也。師之所處，荊棘生焉。農事廢，田不修。大軍之後，必有凶年。天應之以惡氣，即害五穀，盡傷人也。善有果而已，善用兵者，當果敢而已，不美之。不敢以取強。不以果敢取強大之名也。果而勿矜當果敢謙卑，勿自矜大也。果而勿伐，當果敢推讓，勿自伐取其美也。果而勿驕，驕，欺也。果敢勿以驕欺人。果而不得已，當過果敢至誠，不當逼迫不得已也。果而勿強果敢勿以為強兵、堅甲以欺凌人也。物壯則老，草木壯極則枯落，人壯極則衰老也。言強者不可以久。是謂不道。枯老者，坐不行道也。不道早已。不行道者早死。
以道佐人主者，謂人主能以道自輔佐也。不以兵強天下。以道自佐之主，不以兵革，順天任德，敵人自服。其事好還。其舉事好還自責，不怨於人也。師之所處，荊棘生焉。農事廢，田不修。大軍之後，必有凶年。天應之以惡氣，即害五穀，盡傷人也。善有果而已，善用兵者，當果敢而已，不美之。不敢以取強。不以果敢取強大之名也。果而勿矜當果敢謙卑，勿自矜大也。果而勿伐，當果敢推讓，勿自伐取其美也。果而勿驕，驕，欺也。果敢勿以驕欺人。果而不得已，當過果敢至誠，不當逼迫不得已也。果而勿強果敢勿以為強兵、堅甲以欺凌人也。物壯則老，草木壯極則枯落，人壯極則衰老也。言強者不可以久。是謂不道。枯老者，坐不行道也。不道早已。不行道者早死。
