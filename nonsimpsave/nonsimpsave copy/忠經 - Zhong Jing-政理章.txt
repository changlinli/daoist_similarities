夫化之以德，理之上也，則人日遷善而不知。德化潛運，以心則不知所由，而民從善也。施之以政，理之中也，則人不得不為善。政施有術，昭見於人。人勉而行，欲罷不可。懲之以刑，理之下也，則人畏而不敢為非也。刑臨以威，知懼無犯。既劣於政，彌蒙於德。刑則在省而中。舜流四凶，足清萬國。政則在簡而能。簡則易從，能則人服。德則在博而久。不博則有不及，不久則人心復。德者、為理之本也。任政非德，則薄。任刑非德，則殘。兼德則厚，加德則寬。故君子務於德，脩於政，謹於刑。刑不謹則知，政不脩舉，德不務而人不懷也。固其忠，以明其信，行之匪懈，何不理之人乎？忠信故己，恪勤脩官，官脩政明，而人自理。故無不能理之吏，無不可理之人。《詩》云：「敷政優優，百祿是遒。」政其人理，祿其宜哉！
夫化之以德，理之上也，則人日遷善而不知。德化潛運，以心則不知所由，而民從善也。施之以政，理之中也，則人不得不為善。政施有術，昭見於人。人勉而行，欲罷不可。懲之以刑，理之下也，則人畏而不敢為非也。刑臨以威，知懼無犯。既劣於政，彌蒙於德。刑則在省而中。舜流四凶，足清萬國。政則在簡而能。簡則易從，能則人服。德則在博而久。不博則有不及，不久則人心復。德者、為理之本也。任政非德，則薄。任刑非德，則殘。兼德則厚，加德則寬。故君子務於德，脩於政，謹於刑。刑不謹則知，政不脩舉，德不務而人不懷也。固其忠，以明其信，行之匪懈，何不理之人乎？忠信故己，恪勤脩官，官脩政明，而人自理。故無不能理之吏，無不可理之人。《詩》云：「敷政優優，百祿是遒。」政其人理，祿其宜哉！
