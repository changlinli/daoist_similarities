王良，字仲子，東海人。少清高。為大司徒司直，在位恭儉，妻子不入官舍，布被瓦器。時司徒吏鮑恢以事到東海，過候其家，而良妻布裙徒跣曳柴，從田中歸。恢告曰：「我司徒吏也，故來受書，欲見夫人。」妻曰：「妾是也。」恢乃下拜，歎息而還。
王良以疾歸，一歲復徵，至滎陽，疾篤，不任進道，乃過其友人。友人不肯見，曰：「不有忠言奇謀而取大位，何其往來屑屑不憚煩也！」遂拒之。良慚，自後連徵，輒稱疾。
王良，字仲子，東海人。少清高。為大司徒司直，在位恭儉，妻子不入官舍，布被瓦器。時司徒吏鮑恢以事到東海，過候其家，而良妻布裙徒跣曳柴，從田中歸。恢告曰：「我司徒吏也，故來受書，欲見夫人。」妻曰：「妾是也。」恢乃下拜，歎息而還。
王良以疾歸，一歲復徵，至滎陽，疾篤，不任進道，乃過其友人。友人不肯見，曰：「不有忠言奇謀而取大位，何其往來屑屑不憚煩也！」遂拒之。良慚，自後連徵，輒稱疾。
