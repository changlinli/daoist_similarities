十有四年春，諸侯城緣陵。其曰諸侯，散辭也。聚而曰散何也？諸侯城，有散辭也，桓德衰矣。
夏，六月，季姬及繒子遇於防，使繒子來朝。遇者，同謀也。來朝者，來請己也。朝不言使，言使非正也。以病繒子也。
秋，八月辛卯，沙鹿崩。林屬於山為鹿。沙，山名也。無崩道而崩，故志之也。其日，重其變也。狄侵鄭。
冬，蔡侯肸卒。諸侯時卒，惡之也。
十有四年春，諸侯城緣陵。其曰諸侯，散辭也。聚而曰散何也？諸侯城，有散辭也，桓德衰矣。
夏，六月，季姬及繒子遇於防，使繒子來朝。遇者，同謀也。來朝者，來請己也。朝不言使，言使非正也。以病繒子也。
秋，八月辛卯，沙鹿崩。林屬於山為鹿。沙，山名也。無崩道而崩，故志之也。其日，重其變也。狄侵鄭。
冬，蔡侯肸卒。諸侯時卒，惡之也。
