三年春，王正月，不雨。
夏，四月，不雨。何以書？記異也。
徐人取舒。其言取之何？易也。
六月，雨。其言六月雨何？上雨而不甚也。
秋，齊侯、宋公、江人、黃人會于陽穀。此大會也，曷為末言爾？桓公曰：「無障穀，無貯粟，無易樹子，無以妾為妻。」
冬，公子友如齊蒞盟。蒞盟者何？往盟乎彼也。其言來盟者何？來盟于我也。
楚人伐鄭。
三年春，王正月，不雨。
夏，四月，不雨。何以書？記異也。
徐人取舒。其言取之何？易也。
六月，雨。其言六月雨何？上雨而不甚也。
秋，齊侯、宋公、江人、黃人會于陽穀。此大會也，曷為末言爾？桓公曰：「無障穀，無貯粟，無易樹子，無以妾為妻。」
冬，公子友如齊蒞盟。蒞盟者何？往盟乎彼也。其言來盟者何？來盟于我也。
楚人伐鄭。
