春，王三月，叔姬歸於紀。其不言逆何也？逆之道微，無足道焉爾。滕侯卒。滕侯無名，少曰世子，長曰君，狄道也。其不正者名也。
夏，城中丘。城為保民為之也。民眾城小則益城。益城無極。凡城之志，皆譏也。齊侯使其弟年來聘。諸侯之尊，弟兄不得以屬通。其弟雲者，以其來接於我，舉其貴者也。
秋，公伐邾。
冬，天王使凡伯來聘。戎伐凡伯於楚丘以歸。凡伯者何也？天子之大夫也。國而曰伐，此一人而曰伐，何也？大天子之命也。戎者衛也。戎衛者，為其伐天子之使，貶而戎之也。楚丘，衛之邑也。以歸，猶愈乎執也。
春，王三月，叔姬歸於紀。其不言逆何也？逆之道微，無足道焉爾。滕侯卒。滕侯無名，少曰世子，長曰君，狄道也。其不正者名也。
夏，城中丘。城為保民為之也。民眾城小則益城。益城無極。凡城之志，皆譏也。齊侯使其弟年來聘。諸侯之尊，弟兄不得以屬通。其弟雲者，以其來接於我，舉其貴者也。
秋，公伐邾。
冬，天王使凡伯來聘。戎伐凡伯於楚丘以歸。凡伯者何也？天子之大夫也。國而曰伐，此一人而曰伐，何也？大天子之命也。戎者衛也。戎衛者，為其伐天子之使，貶而戎之也。楚丘，衛之邑也。以歸，猶愈乎執也。
