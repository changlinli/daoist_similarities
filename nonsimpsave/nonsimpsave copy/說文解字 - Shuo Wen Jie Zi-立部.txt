立：住也。从大立一之上。凡立之屬皆从立。
䇐：臨也。从立从隶。
䇏：磊䇏，重聚也。从立𦎫聲。
端：直也。从立耑聲。
竱：等也。从立專聲。《春秋國語》曰：「竱本肇末。」
竦：敬也。从立从束。束，自申束也。
竫：亭安也。从立爭聲。
靖：立竫也。从立青聲。一曰細皃。
竢：待也。从立矣聲。
竘：健也。一曰匠也。从立句聲。讀若齲。《逸周書》有竘匠。
竵：不正也。从立𩰬聲。
竭：負舉也。从立曷聲。
𩓣：待也。从立須聲。
䇔：痿也。从立𣎆聲。
竣：偓竣也。从立夋聲。《國語》曰：「有司巳事而竣。」
𥪋：見鬼鬽皃。从立从录。录，籒文鬽字。讀若虙羲氏之虙。
䇎：驚皃。从立昔聲。
䇑：短人立䇑䇑皃。从立卑聲。
竲：北地高樓無屋者。从立曾聲。
