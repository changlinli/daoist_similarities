大畜：陽長陰消，積氣凝盛，外止內健，二陰猶盛，成于《畜》義。《易》云「既處」，畜消時行，陽未可進，取於下卦，全其健道。君子以時順其吉凶，與《乾》為飛伏，建始壬辰至丁酉，積筭起丁酉至丙申，周而復始。五星從位起太白，畢宿從位降甲寅，九二、大夫應世，應六五為至尊，陰陽相應，以柔居尊，為畜之主，分氣候二十八。山下有《乾》，金土相資，陽進陰止，積雨潤下，《畜》道光也，《乾》象內進，君道行也。吉凶升降，陰陽得位，二氣相應，陽上薄陰，陰道凝結，上於陽長為雨反下。九居高位，極於畜道，反陽為陰，入于《兌》象。六三應上九，上有陽九，反應六三，成于《損》道，次降《損》卦。
大畜：陽長陰消，積氣凝盛，外止內健，二陰猶盛，成于《畜》義。《易》云「既處」，畜消時行，陽未可進，取於下卦，全其健道。君子以時順其吉凶，與《乾》為飛伏，建始壬辰至丁酉，積筭起丁酉至丙申，周而復始。五星從位起太白，畢宿從位降甲寅，九二、大夫應世，應六五為至尊，陰陽相應，以柔居尊，為畜之主，分氣候二十八。山下有《乾》，金土相資，陽進陰止，積雨潤下，《畜》道光也，《乾》象內進，君道行也。吉凶升降，陰陽得位，二氣相應，陽上薄陰，陰道凝結，上於陽長為雨反下。九居高位，極於畜道，反陽為陰，入于《兌》象。六三應上九，上有陽九，反應六三，成于《損》道，次降《損》卦。
