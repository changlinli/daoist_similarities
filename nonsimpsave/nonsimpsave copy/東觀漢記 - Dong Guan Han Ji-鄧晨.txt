晨曾祖父隆，揚州刺史，祖父勳，交阯刺史。
晨與上共載出，逢使者不下車，使者怒，頗加恥辱。上稱江夏卒史，晨更名侯家丞。使者以其詐，將至亭，欲罪之，新野宰潘叔為請，得免。
鄧晨，南陽人，與上起兵，新野吏乃燒晨先祖祠堂，汙池室宅，焚其冢墓。宗族皆怒，曰：「家自富足，何故隨婦家入湯鑊中？」晨終無恨色。
光武微時與鄧晨觀讖，云「劉秀當為天子」。或言「國師公劉秀當之」。光武曰：「安知非僕乎？」建武三年，上徵鄧晨還京師，數讌見，說故舊平生為忻樂。晨從容謂帝曰：「僕竟辨之。」帝大笑。
鄧晨為陳留郡，興鴻郤陂，益地數千頃，溉郡稻，常以豐熟，兼流給他郡。
晨曾祖父隆，揚州刺史，祖父勳，交阯刺史。
晨與上共載出，逢使者不下車，使者怒，頗加恥辱。上稱江夏卒史，晨更名侯家丞。使者以其詐，將至亭，欲罪之，新野宰潘叔為請，得免。
鄧晨，南陽人，與上起兵，新野吏乃燒晨先祖祠堂，汙池室宅，焚其冢墓。宗族皆怒，曰：「家自富足，何故隨婦家入湯鑊中？」晨終無恨色。
光武微時與鄧晨觀讖，云「劉秀當為天子」。或言「國師公劉秀當之」。光武曰：「安知非僕乎？」建武三年，上徵鄧晨還京師，數讌見，說故舊平生為忻樂。晨從容謂帝曰：「僕竟辨之。」帝大笑。
鄧晨為陳留郡，興鴻郤陂，益地數千頃，溉郡稻，常以豐熟，兼流給他郡。
