困：澤入《坎》險，水不通困。外稟內剛，陰道長也。陰陽不順，吉凶生也。《易》云：「困于石，據于蒺藜，入于其宮，不見其妻，凶。」上下不應，陰陽不交，二氣不合。五行配六位，生悔吝，四時休王，金木交爭，萬物之情在乎幾微，與《坎》為飛伏。初六、元士為世，九四、諸侯在應，建始丙辰至辛酉，積筭起辛酉至庚申，周而復始，土金入《坎》、《兌》。五星從位起太陰，井宿從位起太陰，降戊寅，分氣候，其數二十八。《坎》象互見《離》火入《兌》，金水見運配吉凶，陰陽升降，《坎》入《坤》，陰氣凝盛，降入《萃》。
困：澤入《坎》險，水不通困。外稟內剛，陰道長也。陰陽不順，吉凶生也。《易》云：「困于石，據于蒺藜，入于其宮，不見其妻，凶。」上下不應，陰陽不交，二氣不合。五行配六位，生悔吝，四時休王，金木交爭，萬物之情在乎幾微，與《坎》為飛伏。初六、元士為世，九四、諸侯在應，建始丙辰至辛酉，積筭起辛酉至庚申，周而復始，土金入《坎》、《兌》。五星從位起太陰，井宿從位起太陰，降戊寅，分氣候，其數二十八。《坎》象互見《離》火入《兌》，金水見運配吉凶，陰陽升降，《坎》入《坤》，陰氣凝盛，降入《萃》。
