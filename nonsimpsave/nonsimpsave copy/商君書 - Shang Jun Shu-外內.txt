民之外事，莫難於戰，故輕法不可以備之。奚謂輕法？其賞少而威薄，淫道不塞之謂也。何謂淫道？為辯知者貴，游宦者任，文學私名顯之謂也。三者不塞，則民不戰而事失矣。故其賞少，則聽者無利也；威薄，則犯者無害也。故開淫道以誘之。而以輕法戰之，是謂設鼠而餌以狸也，亦不幾乎！故欲戰其民者，必以重法；賞則必多，威則必嚴；淫道必塞；為辯知者。不貴，游宦者不任，文學私名不顯。賞多威嚴，民見戰賞之多則忘死，見不戰之辱則苦生。賞使之忘死，而威備之苦生，而淫道又塞，以此遇敵，是以百石之弩射飄葉也，何不陷之有哉？
民之內事，莫苦於農，故輕治不可以使之。奚謂輕治？其農貧而商富，技巧之人利，而游食者眾之謂也。故農之用力最苦，不如商賈技巧之人。苟能令商賈技巧之人無繁，則欲國之無富，不可得也。故曰欲農富其國者，境內之食必貴，而不農之徵必多，市利之租必重，則民不得無田。無田，不得不易其食；食貴則田者利，田者利則事者眾。
食貴，糴食不利，而又加重徵，則民不得無去其商賈技巧，而事地利矣。故民之利盡在於地利矣。故為國者，邊利盡歸於兵，市利盡歸於農。邊利盡歸於兵者，強；市利盡歸於農者，富。故出戰而強，入休而富者，王也。
民之外事，莫難於戰，故輕法不可以備之。奚謂輕法？其賞少而威薄，淫道不塞之謂也。何謂淫道？為辯知者貴，游宦者任，文學私名顯之謂也。三者不塞，則民不戰而事失矣。故其賞少，則聽者無利也；威薄，則犯者無害也。故開淫道以誘之。而以輕法戰之，是謂設鼠而餌以狸也，亦不幾乎！故欲戰其民者，必以重法；賞則必多，威則必嚴；淫道必塞；為辯知者。不貴，游宦者不任，文學私名不顯。賞多威嚴，民見戰賞之多則忘死，見不戰之辱則苦生。賞使之忘死，而威備之苦生，而淫道又塞，以此遇敵，是以百石之弩射飄葉也，何不陷之有哉？
民之內事，莫苦於農，故輕治不可以使之。奚謂輕治？其農貧而商富，技巧之人利，而游食者眾之謂也。故農之用力最苦，不如商賈技巧之人。苟能令商賈技巧之人無繁，則欲國之無富，不可得也。故曰欲農富其國者，境內之食必貴，而不農之徵必多，市利之租必重，則民不得無田。無田，不得不易其食；食貴則田者利，田者利則事者眾。
食貴，糴食不利，而又加重徵，則民不得無去其商賈技巧，而事地利矣。故民之利盡在於地利矣。故為國者，邊利盡歸於兵，市利盡歸於農。邊利盡歸於兵者，強；市利盡歸於農者，富。故出戰而強，入休而富者，王也。
