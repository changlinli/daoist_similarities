聲姬者，魯侯之女靈公之夫人，太子光之母也，號孟子。淫通於大夫慶剋，與之蒙衣乘輦，而入於閎，鮑牽見之，以告國佐。國佐召慶剋，將詢之，慶剋久不出，以告孟子曰：「國佐非我。」孟子怒。
時國佐相靈公，會諸侯於柯陵，高子鮑子處內守，及還，將至，閉門而索客，孟子訴之曰：「高鮑將不內君，而欲立公子角，國佐知之。」公怒，刖鮑牽而逐高子、國佐，二人奔莒，更以崔杼為大夫，使慶剋佐之，乃帥師圍莒，不勝，國佐使人殺慶剋，靈公與佐盟而復之。孟子又愬而殺之。及靈公薨，高鮑皆復遂殺孟子，齊亂乃息。《詩》云：「匪教匪誨，時維婦寺。」此之謂也。
頌曰：齊靈聲姬，厥行亂失，淫於慶剋，鮑牽是疾，譖愬高鮑，遂以奔亡，好禍用亡，亦以事喪。
聲姬者，魯侯之女靈公之夫人，太子光之母也，號孟子。淫通於大夫慶剋，與之蒙衣乘輦，而入於閎，鮑牽見之，以告國佐。國佐召慶剋，將詢之，慶剋久不出，以告孟子曰：「國佐非我。」孟子怒。
時國佐相靈公，會諸侯於柯陵，高子鮑子處內守，及還，將至，閉門而索客，孟子訴之曰：「高鮑將不內君，而欲立公子角，國佐知之。」公怒，刖鮑牽而逐高子、國佐，二人奔莒，更以崔杼為大夫，使慶剋佐之，乃帥師圍莒，不勝，國佐使人殺慶剋，靈公與佐盟而復之。孟子又愬而殺之。及靈公薨，高鮑皆復遂殺孟子，齊亂乃息。《詩》云：「匪教匪誨，時維婦寺。」此之謂也。
頌曰：齊靈聲姬，厥行亂失，淫於慶剋，鮑牽是疾，譖愬高鮑，遂以奔亡，好禍用亡，亦以事喪。
