五年春，正月甲戌、己丑，陳侯鮑卒。曷為以二日卒之？怴也。甲戌之日亡、己丑之日死而得，君子疑焉，故以二日卒之也。
夏，齊侯、鄭伯如紀。外相如不書，此何以書？離不言會。
天王使仍叔之子來聘。仍叔之子者何？天子之大夫也。其稱仍叔之子何？譏。何譏爾？譏父老子代從政也。
葬陳桓公。
城祝丘。
秋，蔡人、衛人、陳人從王伐鄭。其言從王伐鄭何？從王正也。
大雩。大雩者何？旱祭也。然則何以不言旱？言雩則旱見；言旱則雩不見。何以書？記災也。
螽。何以書？記災也。
冬，州公如曹。外相如不書，此何以書？過我也。
五年春，正月甲戌、己丑，陳侯鮑卒。曷為以二日卒之？怴也。甲戌之日亡、己丑之日死而得，君子疑焉，故以二日卒之也。
夏，齊侯、鄭伯如紀。外相如不書，此何以書？離不言會。
天王使仍叔之子來聘。仍叔之子者何？天子之大夫也。其稱仍叔之子何？譏。何譏爾？譏父老子代從政也。
葬陳桓公。
城祝丘。
秋，蔡人、衛人、陳人從王伐鄭。其言從王伐鄭何？從王正也。
大雩。大雩者何？旱祭也。然則何以不言旱？言雩則旱見；言旱則雩不見。何以書？記災也。
螽。何以書？記災也。
冬，州公如曹。外相如不書，此何以書？過我也。
