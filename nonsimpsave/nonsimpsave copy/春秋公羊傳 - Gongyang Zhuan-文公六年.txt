六年春，葬許僖公。
夏，季孫行父如陳。
秋，季孫行父如晉。
八月乙亥，晉侯讙卒。
冬，十月，公子遂如晉。
葬晉襄公。
晉殺其大夫陽處父，晉狐射姑出奔狄。晉殺其大夫陽處父，則狐射姑曷為出奔？射姑殺也。射姑殺則其稱國以殺何？君漏言也。其漏言奈何？君將使射姑將。陽處父諫曰：「射姑民眾不說，不可使將。」於是廢將。陽處父出，射姑入。君謂射姑曰：「陽處父言曰：『射姑民眾不說，不可使將。』」射姑怒，出刺陽處父於朝而走。
閏月不告月，猶朝于廟。不告月者何？不告朔也。曷為不告朔？天無是月也。閏月矣，何以謂之天無是月？是月非常月也。猶者何？通可以已也。
六年春，葬許僖公。
夏，季孫行父如陳。
秋，季孫行父如晉。
八月乙亥，晉侯讙卒。
冬，十月，公子遂如晉。
葬晉襄公。
晉殺其大夫陽處父，晉狐射姑出奔狄。晉殺其大夫陽處父，則狐射姑曷為出奔？射姑殺也。射姑殺則其稱國以殺何？君漏言也。其漏言奈何？君將使射姑將。陽處父諫曰：「射姑民眾不說，不可使將。」於是廢將。陽處父出，射姑入。君謂射姑曰：「陽處父言曰：『射姑民眾不說，不可使將。』」射姑怒，出刺陽處父於朝而走。
閏月不告月，猶朝于廟。不告月者何？不告朔也。曷為不告朔？天無是月也。閏月矣，何以謂之天無是月？是月非常月也。猶者何？通可以已也。
