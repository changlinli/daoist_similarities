小國寡民，聖人雖治大國，猶以為小，儉約不奢泰。民雖眾，猶若寡少，不敢勞之也。使有什伯之器而不用，使民各有部曲什伯，貴賤不相犯也。器謂農人之器。而不用，不徵召奪民良時也。使民重死而不遠徙。君能為民興利除害，各得其所，則民重死而貪生也。政令不煩則民安其業，故不遠遷徙離其常處也。雖有舟輿，無所乘之；清靜無為，不作煩華，不好出入遊娛也。雖有甲兵，無所陳之。無怨惡於天下。使民復結繩而用之，去文反質，信無欺也。甘其食，甘其蔬食，不漁食百姓也。美其服，美其惡衣，不貴五色。安其居，安其茅茨，不好文飾之屋。樂其俗。樂其質朴之俗，不轉移也。鄰國相望，雞犬之聲相聞，相去近也。民至老死不相往來。其無情欲。
小國寡民，聖人雖治大國，猶以為小，儉約不奢泰。民雖眾，猶若寡少，不敢勞之也。使有什伯之器而不用，使民各有部曲什伯，貴賤不相犯也。器謂農人之器。而不用，不徵召奪民良時也。使民重死而不遠徙。君能為民興利除害，各得其所，則民重死而貪生也。政令不煩則民安其業，故不遠遷徙離其常處也。雖有舟輿，無所乘之；清靜無為，不作煩華，不好出入遊娛也。雖有甲兵，無所陳之。無怨惡於天下。使民復結繩而用之，去文反質，信無欺也。甘其食，甘其蔬食，不漁食百姓也。美其服，美其惡衣，不貴五色。安其居，安其茅茨，不好文飾之屋。樂其俗。樂其質朴之俗，不轉移也。鄰國相望，雞犬之聲相聞，相去近也。民至老死不相往來。其無情欲。
