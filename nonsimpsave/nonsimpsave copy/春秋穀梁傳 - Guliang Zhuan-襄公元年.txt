元年春，王正月，公即位。繼正即位，正也。仲孫蔑會晉欒黶、宋華元、衛寧殖、曹人、莒人、邾人、滕人、薛人，圍宋彭城。系彭城於宋者，不與魚石，正也。
夏，晉韓厥帥師伐鄭。仲孫蔑會齊崔杼、曹人、邾人、杞人，次於鄫。
秋，楚公子壬夫帥師侵宋。
九月辛酉，天王崩。邾子來朝。
冬，衛侯使公孫剽來聘。晉侯使荀罃來聘。
元年春，王正月，公即位。繼正即位，正也。仲孫蔑會晉欒黶、宋華元、衛寧殖、曹人、莒人、邾人、滕人、薛人，圍宋彭城。系彭城於宋者，不與魚石，正也。
夏，晉韓厥帥師伐鄭。仲孫蔑會齊崔杼、曹人、邾人、杞人，次於鄫。
秋，楚公子壬夫帥師侵宋。
九月辛酉，天王崩。邾子來朝。
冬，衛侯使公孫剽來聘。晉侯使荀罃來聘。
