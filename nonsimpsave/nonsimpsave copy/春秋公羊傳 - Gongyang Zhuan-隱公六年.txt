六年春，鄭人來輸平。輸平者何？輸平猶墮成也。何言乎墮成？敗其成也，曰：「吾成敗矣」，吾與鄭人末有成也。吾與鄭人則曷為末有成？狐壤之戰，隱公獲焉。然則何以不言戰？諱獲也。
夏，五月辛酉，公會齊侯，盟于艾。
秋，七月。此無事，何以書？《春秋》雖無事，首時過則書。首時過則何以書？《春秋》編年，四時具然後為年。
冬，宋人取長葛。外取邑不書，此何以書？久也。
六年春，鄭人來輸平。輸平者何？輸平猶墮成也。何言乎墮成？敗其成也，曰：「吾成敗矣」，吾與鄭人末有成也。吾與鄭人則曷為末有成？狐壤之戰，隱公獲焉。然則何以不言戰？諱獲也。
夏，五月辛酉，公會齊侯，盟于艾。
秋，七月。此無事，何以書？《春秋》雖無事，首時過則書。首時過則何以書？《春秋》編年，四時具然後為年。
冬，宋人取長葛。外取邑不書，此何以書？久也。
