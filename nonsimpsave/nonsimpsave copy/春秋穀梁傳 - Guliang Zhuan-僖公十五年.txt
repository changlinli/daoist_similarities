十有五年春，王正月，公如齊。楚人伐徐。
三月，公會齊侯、宋公、陳侯、衛侯、鄭伯、許男、曹伯，盟於牡丘。兵車之會也。遂次於匡。遂，繼事也。次，止也，有畏也。公孫敖帥師及諸侯之大夫救徐。善救徐也。
夏，五月，日有食之。
秋，七月，齊師、曹師伐厲。
八月，螽。螽，蟲災也。甚則月，不甚則時。
九月，公至自會。季姬歸於繒。己卯晦，震夷伯之廟。晦，冥也。震，雷也。夷伯，魯大夫也。因此以見天子至於士皆有廟：天子七廟，諸侯五，大夫三，士二。故德厚者流光，德薄者流卑。是以貴始，德之本也；始封必為祖。
冬，宋人伐曹。楚人敗徐於婁林。夷狄相敗，志也。
十有一月壬戌，晉侯及秦伯戰於韓。獲晉侯。韓之戰，晉侯失民矣，以其民未敗而君獲也。
十有五年春，王正月，公如齊。楚人伐徐。
三月，公會齊侯、宋公、陳侯、衛侯、鄭伯、許男、曹伯，盟於牡丘。兵車之會也。遂次於匡。遂，繼事也。次，止也，有畏也。公孫敖帥師及諸侯之大夫救徐。善救徐也。
夏，五月，日有食之。
秋，七月，齊師、曹師伐厲。
八月，螽。螽，蟲災也。甚則月，不甚則時。
九月，公至自會。季姬歸於繒。己卯晦，震夷伯之廟。晦，冥也。震，雷也。夷伯，魯大夫也。因此以見天子至於士皆有廟：天子七廟，諸侯五，大夫三，士二。故德厚者流光，德薄者流卑。是以貴始，德之本也；始封必為祖。
冬，宋人伐曹。楚人敗徐於婁林。夷狄相敗，志也。
十有一月壬戌，晉侯及秦伯戰於韓。獲晉侯。韓之戰，晉侯失民矣，以其民未敗而君獲也。
