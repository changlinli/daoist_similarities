十有六年春，季孫行父會齊侯於陽谷。齊侯弗及盟。弗及者，內辭也。行父失命矣，齊得內辭也。
夏，五月，公四不視朔。天子告朔於諸侯，諸侯受乎檷廟，禮也。公四不視朔，公不臣也，以公為厭政以甚矣。
六月戊辰，公子遂及齊侯盟於師丘。復行父之盟也。
秋，八月辛未，夫人姜氏薨。毀泉台。喪不貳事，貳事，緩喪也。以文為多失道矣。自古為之，今毀之，不如勿處而已矣。楚人、秦人、巴人滅庸。
冬，十有一月，宋人弒其君杵臼。
十有六年春，季孫行父會齊侯於陽谷。齊侯弗及盟。弗及者，內辭也。行父失命矣，齊得內辭也。
夏，五月，公四不視朔。天子告朔於諸侯，諸侯受乎檷廟，禮也。公四不視朔，公不臣也，以公為厭政以甚矣。
六月戊辰，公子遂及齊侯盟於師丘。復行父之盟也。
秋，八月辛未，夫人姜氏薨。毀泉台。喪不貳事，貳事，緩喪也。以文為多失道矣。自古為之，今毀之，不如勿處而已矣。楚人、秦人、巴人滅庸。
冬，十有一月，宋人弒其君杵臼。
