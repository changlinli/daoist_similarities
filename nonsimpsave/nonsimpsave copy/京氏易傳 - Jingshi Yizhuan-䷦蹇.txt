蹇：利於西南，民道通也。水在山上，蹇險難進。陰陽二氣否也。陰待於陽，柔道牽也。險而逆止，陽固陰長。處能竭至誠，於物為合，《蹇》道亨也。《易》曰：「王臣蹇蹇，匪躬之故。」與《坎》為飛伏。六四、諸侯居世，初六、元士在應，建始己未至甲子，積筭起甲子至癸亥，周而復始。土水入《坎》、《艮》，五星從位起鎮星，星宿從位降戊申，分氣候，其數三十六。土上見水，柔而和，此五行相推，二氣合，取象則陰陽相背也。九五、適變入《坤》宮，宮比得朋，陰氣合也。《坎》降入地山《謙》。
蹇：利於西南，民道通也。水在山上，蹇險難進。陰陽二氣否也。陰待於陽，柔道牽也。險而逆止，陽固陰長。處能竭至誠，於物為合，《蹇》道亨也。《易》曰：「王臣蹇蹇，匪躬之故。」與《坎》為飛伏。六四、諸侯居世，初六、元士在應，建始己未至甲子，積筭起甲子至癸亥，周而復始。土水入《坎》、《艮》，五星從位起鎮星，星宿從位降戊申，分氣候，其數三十六。土上見水，柔而和，此五行相推，二氣合，取象則陰陽相背也。九五、適變入《坤》宮，宮比得朋，陰氣合也。《坎》降入地山《謙》。
