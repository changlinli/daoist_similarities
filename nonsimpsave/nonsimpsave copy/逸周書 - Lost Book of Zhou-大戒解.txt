維正月既生魄，王訪于周公曰：「嗚呼！朕聞維時兆厥工，非不顯，朕實不明。維士非不務而不得助，大則驕，小則懾，懾謀不極，予重位與輕服，非其得福，厚用遺，庸止生郄，庸行信貳，眾輯群政，不輯自匿。嗚呼！予夙勤之，無或告予，非不念，念不知。」周公曰：「於！敢稱乃武考之言曰：微言入心，夙喻動眾，大乃不驕，行惠于小，小乃不懾，連官集乘，同憂若一，謀有不行。予惟重告爾，庸厲□以餌士，權先伸之，明約必遺之，其位不尊，其謀不陽，我不畏敬，材在四方，無擅于人，塞匿勿行，惠戚咸服，孝悌乃明，明立威恥亂，使眾之道，撫之以惠，內姓無感，外姓無謫，人知其罪，上之明審，教幼乃勤，貧賤制，□設九備，乃無亂謀。九備：一忠正不荒美好，乃不作惡，四□說聲色，憂樂盈匿，五碩信傷辯，曰費□□，六出觀好怪，內方淫巧，七□□謀躁，內乃荒異，八□□好威，民眾日逃，九富寵極足。是大極，內心其離，九備既明，我貴寶之，應協以動，遠邇同功。謀和適用，覆以觀之，上明仁義，援貢有備，聚財多□，以援成功，克禁淫謀，眾匿乃雍，順得以動，人以立行，輯佐之道，上必盡其志，然後得其謀，無轉其信，雖危不動，貞信以昭，其乃得人，上危而轉，下乃不親。」王拜曰：「允哉！允哉！敬行天道。」
維正月既生魄，王訪于周公曰：「嗚呼！朕聞維時兆厥工，非不顯，朕實不明。維士非不務而不得助，大則驕，小則懾，懾謀不極，予重位與輕服，非其得福，厚用遺，庸止生郄，庸行信貳，眾輯群政，不輯自匿。嗚呼！予夙勤之，無或告予，非不念，念不知。」周公曰：「於！敢稱乃武考之言曰：微言入心，夙喻動眾，大乃不驕，行惠于小，小乃不懾，連官集乘，同憂若一，謀有不行。予惟重告爾，庸厲□以餌士，權先伸之，明約必遺之，其位不尊，其謀不陽，我不畏敬，材在四方，無擅于人，塞匿勿行，惠戚咸服，孝悌乃明，明立威恥亂，使眾之道，撫之以惠，內姓無感，外姓無謫，人知其罪，上之明審，教幼乃勤，貧賤制，□設九備，乃無亂謀。九備：一忠正不荒美好，乃不作惡，四□說聲色，憂樂盈匿，五碩信傷辯，曰費□□，六出觀好怪，內方淫巧，七□□謀躁，內乃荒異，八□□好威，民眾日逃，九富寵極足。是大極，內心其離，九備既明，我貴寶之，應協以動，遠邇同功。謀和適用，覆以觀之，上明仁義，援貢有備，聚財多□，以援成功，克禁淫謀，眾匿乃雍，順得以動，人以立行，輯佐之道，上必盡其志，然後得其謀，無轉其信，雖危不動，貞信以昭，其乃得人，上危而轉，下乃不親。」王拜曰：「允哉！允哉！敬行天道。」
