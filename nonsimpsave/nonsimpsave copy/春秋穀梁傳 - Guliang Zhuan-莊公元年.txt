元年春，王正月。繼弒君不言即位，正也。繼弒不言即位之為正何也？曰先君不以其道終，則子不忍即位也。
三月，夫人孫於齊。孫之為言，猶孫也。諱奔也。接練時，錄母之變，始人之也。不言氏姓，貶之也。人之於天也，以道受命；於人也，以言受命。不若於道者，天絕之也。不若於言者，人絕之也。臣子大受命。
夏，單伯逆王姬。單伯者何？吾大夫之命乎天子者也。命大夫，故不名也。其不言如何也？其義不可受於京師也。其義不可受於京師何也？曰：躬君弒於齊，使之主婚姻，與齊為禮，其義固不可受也。
秋，築王姬之館於外。築，禮也。於外，非禮也。築之為禮何也？主王姬者必自公門出。於廟則已尊，於寢則已卑，為之築節矣。築之外，變之正也。築之外，變之為正何也？仇讎之人，非所以接婚姻也；衰麻，非所以接弁冕也。其不言齊侯之來逆何也：不使齊侯得與吾為禮也。
冬，十月乙亥，陳侯林卒。諸侯日卒，正也。王使榮叔來錫桓公命。禮有受命，無來錫命。錫命非正也。生服之，死行之，禮也。生不服，死追錫之，不正甚矣！王姬歸於齊。為之中者歸之也。齊師遷紀、郱、鄑、郚。紀，國也；郱、鄑、郚，國也。或曰：遷紀於郱、鄑、郚。
元年春，王正月。繼弒君不言即位，正也。繼弒不言即位之為正何也？曰先君不以其道終，則子不忍即位也。
三月，夫人孫於齊。孫之為言，猶孫也。諱奔也。接練時，錄母之變，始人之也。不言氏姓，貶之也。人之於天也，以道受命；於人也，以言受命。不若於道者，天絕之也。不若於言者，人絕之也。臣子大受命。
夏，單伯逆王姬。單伯者何？吾大夫之命乎天子者也。命大夫，故不名也。其不言如何也？其義不可受於京師也。其義不可受於京師何也？曰：躬君弒於齊，使之主婚姻，與齊為禮，其義固不可受也。
秋，築王姬之館於外。築，禮也。於外，非禮也。築之為禮何也？主王姬者必自公門出。於廟則已尊，於寢則已卑，為之築節矣。築之外，變之正也。築之外，變之為正何也？仇讎之人，非所以接婚姻也；衰麻，非所以接弁冕也。其不言齊侯之來逆何也：不使齊侯得與吾為禮也。
冬，十月乙亥，陳侯林卒。諸侯日卒，正也。王使榮叔來錫桓公命。禮有受命，無來錫命。錫命非正也。生服之，死行之，禮也。生不服，死追錫之，不正甚矣！王姬歸於齊。為之中者歸之也。齊師遷紀、郱、鄑、郚。紀，國也；郱、鄑、郚，國也。或曰：遷紀於郱、鄑、郚。
