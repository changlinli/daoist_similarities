和大怨，殺人者死，傷人者刑，以相和報。必有餘怨，任刑者失人情，必有餘怨及於良人也。安可以為善？言一人，則先天心，安可以和怨為善？是以聖人執左契而不責於人。古者聖人執左契，合符信也。無文書法律，刻契合符以為信也。但刻契為信，不責人以他事也。有德司契，有德之君，司察契信而已。無德司徹。無德之君，背其契信，司人所失。天道無親，常與善人。天道無有親疏，唯與善人，則與司契同也。
和大怨，殺人者死，傷人者刑，以相和報。必有餘怨，任刑者失人情，必有餘怨及於良人也。安可以為善？言一人，則先天心，安可以和怨為善？是以聖人執左契而不責於人。古者聖人執左契，合符信也。無文書法律，刻契合符以為信也。但刻契為信，不責人以他事也。有德司契，有德之君，司察契信而已。無德司徹。無德之君，背其契信，司人所失。天道無親，常與善人。天道無有親疏，唯與善人，則與司契同也。
