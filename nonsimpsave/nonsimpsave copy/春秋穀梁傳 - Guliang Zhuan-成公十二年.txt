十有二年春，周公出奔晉。周有入無出。其曰出，上下一見之也。言其上下之道無以存也。上雖失之，下孰敢有之？今上下皆失之矣。
夏，公會晉侯、衛侯於瑣澤。
秋，晉人敗狄於交剛。中國與夷狄不言戰，皆曰敗之。夷狄不日。
冬，十月。
十有二年春，周公出奔晉。周有入無出。其曰出，上下一見之也。言其上下之道無以存也。上雖失之，下孰敢有之？今上下皆失之矣。
夏，公會晉侯、衛侯於瑣澤。
秋，晉人敗狄於交剛。中國與夷狄不言戰，皆曰敗之。夷狄不日。
冬，十月。
