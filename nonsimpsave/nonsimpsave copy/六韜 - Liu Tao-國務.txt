文王問太公曰：「願聞為國之大務，欲使主尊人安，為之奈何？」太公曰：「愛民而已。」文王曰：「愛民奈何？」太公曰：「利而勿害，成而勿敗，生而勿殺，與而勿奪，樂而勿苦，喜而勿怒。」文王曰：「敢請釋其故。」太公曰：「民不失務，則利之；農不失時，則成之；省刑罰，則生之；薄賦斂，則與之；儉宮室、臺榭，則樂之；吏清不苛擾，則喜之；民失其務，則害之；農失其時，則敗之；無罪而罰，則殺之；重賦斂，則奪之；多營宮室、臺榭以疲民力，則苦之；吏濁苛擾，則怒之。故善為國者，馭民如父母之愛子，如兄之愛弟。見其飢寒則為之憂，見其勞苦則為之悲。賞罰如加於身，賦斂如取己物。此愛民之道也。」
文王問太公曰：「願聞為國之大務，欲使主尊人安，為之奈何？」太公曰：「愛民而已。」文王曰：「愛民奈何？」太公曰：「利而勿害，成而勿敗，生而勿殺，與而勿奪，樂而勿苦，喜而勿怒。」文王曰：「敢請釋其故。」太公曰：「民不失務，則利之；農不失時，則成之；省刑罰，則生之；薄賦斂，則與之；儉宮室、臺榭，則樂之；吏清不苛擾，則喜之；民失其務，則害之；農失其時，則敗之；無罪而罰，則殺之；重賦斂，則奪之；多營宮室、臺榭以疲民力，則苦之；吏濁苛擾，則怒之。故善為國者，馭民如父母之愛子，如兄之愛弟。見其飢寒則為之憂，見其勞苦則為之悲。賞罰如加於身，賦斂如取己物。此愛民之道也。」
