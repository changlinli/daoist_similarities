東海恭王彊，光武皇帝長子也。母郭后。建武二年六月，立為皇太子。十七年十月，郭后廢為中山太后。自郭后廢，彊不自安，數因左右陳誠，願備藩輔。十九年六月，彊廢為東海王。二十八年十月，就國，兼食東海、魯國二郡二十九縣，租入倍諸王，賞賜恩寵絕無倫比，置虎賁旄頭雲罕，宮殿設鍾廪之懸。彊性聰達恭謙，臨之國，比上書讓還東海十九縣，又因皇太子固辭。上不許，以彊章示公卿大夫，深嘉歎之。
東海王彊薨，上發魯相所上檄，下床伏地，舉聲盡哀，至長樂宮，白太后，因出幸津門亭發喪。
東海王彊薨，追念彊雅性恭儉，不欲令厚葬以違其意，詔中常侍杜岑、東海傅相曰：「王恭謙好禮，以德自終。敕官屬遣送，務行約省，茅車瓦器，以成王志。」
東海王彊孫頃王肅，性謙儉，修恭王法。永初中，以西羌未平，上錢二千萬。元初中，復上縑萬疋，以助國費。
東海恭王彊，光武皇帝長子也。母郭后。建武二年六月，立為皇太子。十七年十月，郭后廢為中山太后。自郭后廢，彊不自安，數因左右陳誠，願備藩輔。十九年六月，彊廢為東海王。二十八年十月，就國，兼食東海、魯國二郡二十九縣，租入倍諸王，賞賜恩寵絕無倫比，置虎賁旄頭雲罕，宮殿設鍾廪之懸。彊性聰達恭謙，臨之國，比上書讓還東海十九縣，又因皇太子固辭。上不許，以彊章示公卿大夫，深嘉歎之。
東海王彊薨，上發魯相所上檄，下床伏地，舉聲盡哀，至長樂宮，白太后，因出幸津門亭發喪。
東海王彊薨，追念彊雅性恭儉，不欲令厚葬以違其意，詔中常侍杜岑、東海傅相曰：「王恭謙好禮，以德自終。敕官屬遣送，務行約省，茅車瓦器，以成王志。」
東海王彊孫頃王肅，性謙儉，修恭王法。永初中，以西羌未平，上錢二千萬。元初中，復上縑萬疋，以助國費。
