太陰之為病，腹滿而吐，食不下，自利益甚，時腹自痛。若下之，必胸下結硬。
太陰中風，四肢煩疼，陽微陰澀而長者，為欲愈。
太陰病，欲解時，從亥至丑上。
太陰病，脈浮者，可發汗，宜桂枝湯。
自利不渴者，屬太陰，以其藏有寒故也。當溫之，宜服四逆輩。
傷寒，脈浮而緩，手足自溫者，繫在太陰。太陰當發身黃；若小便自利者，不能發黃。至七八日，雖暴煩下利日十餘行，必自止，以脾家實，腐穢當去故也。
本太陽病，醫反下之，因而腹滿時痛者，屬太陰也，桂枝加芍藥湯主之。
太實痛者，桂枝加大黃湯主之。
太陰為病，脈弱，其人續自便利，設當行大黃、芍藥者，宜減之，以其人胃氣弱，易動故也。
太陰之為病，腹滿而吐，食不下，自利益甚，時腹自痛。若下之，必胸下結硬。
太陰中風，四肢煩疼，陽微陰澀而長者，為欲愈。
太陰病，欲解時，從亥至丑上。
太陰病，脈浮者，可發汗，宜桂枝湯。
自利不渴者，屬太陰，以其藏有寒故也。當溫之，宜服四逆輩。
傷寒，脈浮而緩，手足自溫者，繫在太陰。太陰當發身黃；若小便自利者，不能發黃。至七八日，雖暴煩下利日十餘行，必自止，以脾家實，腐穢當去故也。
本太陽病，醫反下之，因而腹滿時痛者，屬太陰也，桂枝加芍藥湯主之。
太實痛者，桂枝加大黃湯主之。
太陰為病，脈弱，其人續自便利，設當行大黃、芍藥者，宜減之，以其人胃氣弱，易動故也。
