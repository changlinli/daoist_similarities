九年春，王三月丁丑，宋公禦說卒。何以不書葬？為襄公諱也。
夏，公會宰周公、齊侯、宋子、衛侯、鄭伯、許男、曹伯于葵丘。宰周公者何？天子之為政者也。
秋，七月乙酉，伯姬卒。此未適人，何以卒？許嫁矣。婦人許嫁，字而笄之，死則以成人之喪治之。
九月戊辰，諸侯盟于葵丘。桓之盟不日，此何以日？危之也。何危爾？貫澤之會，桓公有憂中國之心，不召而至者，江人、黃人也。葵丘之會，桓公震而矜之，叛者九國。震之者何？猶曰振振然。矜之者何？猶曰莫若我也。
甲戌，晉侯詭諸卒。冬，晉里克弒其君之子奚齊。此未逾年之君，其言弒其君之子奚齊何？殺未逾年君之號也。
九年春，王三月丁丑，宋公禦說卒。何以不書葬？為襄公諱也。
夏，公會宰周公、齊侯、宋子、衛侯、鄭伯、許男、曹伯于葵丘。宰周公者何？天子之為政者也。
秋，七月乙酉，伯姬卒。此未適人，何以卒？許嫁矣。婦人許嫁，字而笄之，死則以成人之喪治之。
九月戊辰，諸侯盟于葵丘。桓之盟不日，此何以日？危之也。何危爾？貫澤之會，桓公有憂中國之心，不召而至者，江人、黃人也。葵丘之會，桓公震而矜之，叛者九國。震之者何？猶曰振振然。矜之者何？猶曰莫若我也。
甲戌，晉侯詭諸卒。冬，晉里克弒其君之子奚齊。此未逾年之君，其言弒其君之子奚齊何？殺未逾年君之號也。
