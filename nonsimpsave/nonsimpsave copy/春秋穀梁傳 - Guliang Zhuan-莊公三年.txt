三年春，王正月，溺會齊師伐衛。溺者何也？公子溺也。其不稱公子何也？惡其會仇讎而伐同姓，故貶而名之也。
夏，四月，葬宋莊公。月葬，故也。
五月，葬桓王。《傳》曰：改葬也。改葬之禮緦，舉下緬也。或曰郤屍以求諸侯。天子志崩不志葬，必其時也，何必焉？舉天下而葬一人，其義不疑也。志葬，故也，危不得葬也。日近不失崩。不志崩，失天下也。獨陰不生，獨陽不生，獨天不生，三合然後生。故曰母之子也可，天之子也可。尊者取尊稱焉，卑者取卑稱焉。其曰王者，民之所歸往也。
秋，紀季以酅入於齊也。酅，紀之邑也。入於齊者，以酅事齊也。入者，內弗受也。
冬，公次於郎。次止也，有畏也。欲救紀而不能也。
三年春，王正月，溺會齊師伐衛。溺者何也？公子溺也。其不稱公子何也？惡其會仇讎而伐同姓，故貶而名之也。
夏，四月，葬宋莊公。月葬，故也。
五月，葬桓王。《傳》曰：改葬也。改葬之禮緦，舉下緬也。或曰郤屍以求諸侯。天子志崩不志葬，必其時也，何必焉？舉天下而葬一人，其義不疑也。志葬，故也，危不得葬也。日近不失崩。不志崩，失天下也。獨陰不生，獨陽不生，獨天不生，三合然後生。故曰母之子也可，天之子也可。尊者取尊稱焉，卑者取卑稱焉。其曰王者，民之所歸往也。
秋，紀季以酅入於齊也。酅，紀之邑也。入於齊者，以酅事齊也。入者，內弗受也。
冬，公次於郎。次止也，有畏也。欲救紀而不能也。
