三十有一年春，築台於郎。
夏，四月，薛伯卒。築台於薛。
六月，齊侯來獻戎捷。齊侯來獻捷者，內齊侯也。不言使，內與同，不言使也。獻戎捷，軍得曰捷。戎，菽也。
秋，築台於秦。不正罷民三時，虞山林藪澤之利，且財盡則怨，力盡則懟，君子危之，故謹而志之也。或曰：倚諸桓也。桓外無諸侯之變，內無國事，越千里之險，北伐山戎，為燕闢地。魯外無諸侯之變，內無國事，一年罷民三時，虞山林藪澤之利，惡內也。
冬，不雨。
三十有一年春，築台於郎。
夏，四月，薛伯卒。築台於薛。
六月，齊侯來獻戎捷。齊侯來獻捷者，內齊侯也。不言使，內與同，不言使也。獻戎捷，軍得曰捷。戎，菽也。
秋，築台於秦。不正罷民三時，虞山林藪澤之利，且財盡則怨，力盡則懟，君子危之，故謹而志之也。或曰：倚諸桓也。桓外無諸侯之變，內無國事，越千里之險，北伐山戎，為燕闢地。魯外無諸侯之變，內無國事，一年罷民三時，虞山林藪澤之利，惡內也。
冬，不雨。
