民之饑，以其上食稅之多，是以飢。人民所以饑寒者，以其君上稅食下太多，民皆化上為貪，叛道違德，故饑。民之難治，以其上之有為，是以難治。民之不可治者，以其君上多欲，好有為也。是以其民化上有為，情偽難治。民之輕死，以其上求生之厚，人民所以侵犯死者，以其求生活之道太厚，貪利以自危。是以輕死。以求生太厚之故，輕入死地也。夫為無以生為者，是賢於貴生。夫唯獨無以生為務者，爵祿不干於意，財利不入於身，天子不得臣，諸侯不得使，則賢於貴生也。
民之饑，以其上食稅之多，是以飢。人民所以饑寒者，以其君上稅食下太多，民皆化上為貪，叛道違德，故饑。民之難治，以其上之有為，是以難治。民之不可治者，以其君上多欲，好有為也。是以其民化上有為，情偽難治。民之輕死，以其上求生之厚，人民所以侵犯死者，以其求生活之道太厚，貪利以自危。是以輕死。以求生太厚之故，輕入死地也。夫為無以生為者，是賢於貴生。夫唯獨無以生為務者，爵祿不干於意，財利不入於身，天子不得臣，諸侯不得使，則賢於貴生也。
