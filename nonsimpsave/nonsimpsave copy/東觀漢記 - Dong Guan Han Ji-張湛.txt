張湛，字子孝，右扶風人。以篤行純淑，鄉里歸德，雖居幽室闇處，自整頓，三輔以為儀表。
張湛為馮翊，見府寺門即下。主簿進曰：「位尊德重，不宜自輕。」湛曰：「禮，下公門，何謂輕哉？」
張湛為光祿勳，帝臨朝，或有惰容，湛輒諫其失。常乘白馬，上每見湛，輒言「白馬生且復諫矣」。
張湛，字子孝，為光祿大夫，數正諫威儀不如法度者。湛常乘白馬，上有異政，輒言「白馬生且復諫矣」。
張湛，字子孝，為太子太傅，及郭后廢，因稱疾不朝，拜太中大夫，病居中東門候舍，故時人號中東門君。帝數存問賞賜。後大司徒戴涉被誅，帝強起湛以代之。至朝堂，遺失溲，因自陳疾篤，不能復任朝事，遂罷之。
張湛，字子孝，右扶風人。以篤行純淑，鄉里歸德，雖居幽室闇處，自整頓，三輔以為儀表。
張湛為馮翊，見府寺門即下。主簿進曰：「位尊德重，不宜自輕。」湛曰：「禮，下公門，何謂輕哉？」
張湛為光祿勳，帝臨朝，或有惰容，湛輒諫其失。常乘白馬，上每見湛，輒言「白馬生且復諫矣」。
張湛，字子孝，為光祿大夫，數正諫威儀不如法度者。湛常乘白馬，上有異政，輒言「白馬生且復諫矣」。
張湛，字子孝，為太子太傅，及郭后廢，因稱疾不朝，拜太中大夫，病居中東門候舍，故時人號中東門君。帝數存問賞賜。後大司徒戴涉被誅，帝強起湛以代之。至朝堂，遺失溲，因自陳疾篤，不能復任朝事，遂罷之。
