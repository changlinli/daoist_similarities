小畜：《易》云：「密雲不雨。自我西郊。」《小畜》之義在於六四，三陽連進於一危也，外《巽》體陰，《畜》道行也。《巽》之初六陰盪陽，氣感積陰不能固，退復本位。三連同往而不可見，成於《畜》義，外象明矣。《易》云：「既雨既處」也，與《乾》為飛伏。初九、元士居世，六四、諸侯在應，建始壬寅至丁未，積筭起丁未至丙午，周而復始。木土入《乾》、《巽》。五星從位起太白，尾宿從位降甲子，分氣候，其數二十八。一陰居六四，建子入陽宮，推其休咎處吉凶，剛健立陽爻，陰凝在《巽》體。《易》云：「輿說輹，夫妻反目。」夏至起純陰，陽爻位伏藏。冬至陽爻動，陰氣凝地，陰陽升降，以柔為剛。見中虛文明，積氣居內象。次降入風火《家人》卦。
小畜：《易》云：「密雲不雨。自我西郊。」《小畜》之義在於六四，三陽連進於一危也，外《巽》體陰，《畜》道行也。《巽》之初六陰盪陽，氣感積陰不能固，退復本位。三連同往而不可見，成於《畜》義，外象明矣。《易》云：「既雨既處」也，與《乾》為飛伏。初九、元士居世，六四、諸侯在應，建始壬寅至丁未，積筭起丁未至丙午，周而復始。木土入《乾》、《巽》。五星從位起太白，尾宿從位降甲子，分氣候，其數二十八。一陰居六四，建子入陽宮，推其休咎處吉凶，剛健立陽爻，陰凝在《巽》體。《易》云：「輿說輹，夫妻反目。」夏至起純陰，陽爻位伏藏。冬至陽爻動，陰氣凝地，陰陽升降，以柔為剛。見中虛文明，積氣居內象。次降入風火《家人》卦。
