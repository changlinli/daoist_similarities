二十有三年春，公至自齊。桓之盟不日，其會不致，信之也；此之桓國何以致？危之也。何危爾？公一陳佗也。
蔡叔來聘。
夏，公如齊觀社。何以書？譏。何譏爾？諸侯越竟觀社，非禮也。
公至自齊。
荊人來聘。荊何以稱人？始能聘也。
公及齊侯遇于穀。蕭叔朝公。其言朝公何？公在外也。
秋，丹桓宮楹。何以書？譏。何譏爾？丹桓宮楹，非禮也。
冬，十有一月，曹伯射姑卒。
十有二月甲寅，公會齊侯盟于扈。桓之盟不日，此何以日？危之也。何危爾？我貳也。魯子曰：「我貳者，非彼然，我然也。」
二十有三年春，公至自齊。桓之盟不日，其會不致，信之也；此之桓國何以致？危之也。何危爾？公一陳佗也。
蔡叔來聘。
夏，公如齊觀社。何以書？譏。何譏爾？諸侯越竟觀社，非禮也。
公至自齊。
荊人來聘。荊何以稱人？始能聘也。
公及齊侯遇于穀。蕭叔朝公。其言朝公何？公在外也。
秋，丹桓宮楹。何以書？譏。何譏爾？丹桓宮楹，非禮也。
冬，十有一月，曹伯射姑卒。
十有二月甲寅，公會齊侯盟于扈。桓之盟不日，此何以日？危之也。何危爾？我貳也。魯子曰：「我貳者，非彼然，我然也。」
