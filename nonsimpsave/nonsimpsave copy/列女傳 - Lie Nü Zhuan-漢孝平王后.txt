漢孝平王后者，安漢公﹑太傅﹑大司馬王莽之女，孝平皇帝之后也。為人婉淑有節行。平帝即位，后年九歲莽秉政，欲只依霍光故事，以女配帝；設詐以成其禮，諷皇太后遣長樂少府﹑宗政﹑尚書令納采；太師﹑大司徒﹑大司空以下四十人皮弁素積，而告宗廟。明年春，遣司徒﹑司空﹑左﹑右將軍奉乘輿法駕，迎皇后于安漢公第。司徒授璽綬，登車稱警蹕，時自上林延壽門，入未央前殿。群臣就位行禮畢，大赦天下，賜公卿下至趨宰﹑執事，皆有差。
后立歲餘，平帝崩。後數年，莽篡漢位，后年十八。自劉氏廢，常稱疾不朝會。莽敬悍哀傷，意欲嫁之，令立國將軍孫建世子豫將醫往問疾。后大怒，笞鞭旁侍御，因廢疾，不肯起，莽遂不敢強也。及漢兵誅莽，燔燒未央，后曰：「何面目以見漢家！」自投火中而死。君子謂：「平后體自然貞淑之行，不為存亡改意，可謂節行不虧污者矣。」《詩》曰：「髧彼兩髦，實惟我儀。之死矢靡他！」此之謂也。
漢孝平王后者，安漢公﹑太傅﹑大司馬王莽之女，孝平皇帝之后也。為人婉淑有節行。平帝即位，后年九歲莽秉政，欲只依霍光故事，以女配帝；設詐以成其禮，諷皇太后遣長樂少府﹑宗政﹑尚書令納采；太師﹑大司徒﹑大司空以下四十人皮弁素積，而告宗廟。明年春，遣司徒﹑司空﹑左﹑右將軍奉乘輿法駕，迎皇后于安漢公第。司徒授璽綬，登車稱警蹕，時自上林延壽門，入未央前殿。群臣就位行禮畢，大赦天下，賜公卿下至趨宰﹑執事，皆有差。
后立歲餘，平帝崩。後數年，莽篡漢位，后年十八。自劉氏廢，常稱疾不朝會。莽敬悍哀傷，意欲嫁之，令立國將軍孫建世子豫將醫往問疾。后大怒，笞鞭旁侍御，因廢疾，不肯起，莽遂不敢強也。及漢兵誅莽，燔燒未央，后曰：「何面目以見漢家！」自投火中而死。君子謂：「平后體自然貞淑之行，不為存亡改意，可謂節行不虧污者矣。」《詩》曰：「髧彼兩髦，實惟我儀。之死矢靡他！」此之謂也。
