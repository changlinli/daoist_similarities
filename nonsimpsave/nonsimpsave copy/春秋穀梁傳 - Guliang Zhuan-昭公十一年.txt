十有一年春，王二月，叔弓如宋。葬宋平公。
夏，四月丁巳，楚子虔誘蔡侯般，殺之於申。何為名之也？夷狄之君誘中國之君而殺之，故謹而名之也。稱時，稱月，稱日，稱地，謹之也。楚公子棄疾帥師圍蔡。
五月甲申，夫人歸氏薨。大蒐於比蒲。仲孫貜會邾子盟於祲祥。
秋，季孫意如會晉韓起、齊國弱、宋華亥、衛北宮佗、鄭罕虎、曹人、杞人於厥憖。
九月己亥，葬我小君齊歸
冬，十有一月丁酉，楚師滅蔡，執蔡世子友以歸，用之。此子也，其曰世子何也？不與楚殺也。一事注乎志，所以惡楚子也。
十有一年春，王二月，叔弓如宋。葬宋平公。
夏，四月丁巳，楚子虔誘蔡侯般，殺之於申。何為名之也？夷狄之君誘中國之君而殺之，故謹而名之也。稱時，稱月，稱日，稱地，謹之也。楚公子棄疾帥師圍蔡。
五月甲申，夫人歸氏薨。大蒐於比蒲。仲孫貜會邾子盟於祲祥。
秋，季孫意如會晉韓起、齊國弱、宋華亥、衛北宮佗、鄭罕虎、曹人、杞人於厥憖。
九月己亥，葬我小君齊歸
冬，十有一月丁酉，楚師滅蔡，執蔡世子友以歸，用之。此子也，其曰世子何也？不與楚殺也。一事注乎志，所以惡楚子也。
