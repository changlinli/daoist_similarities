黃帝問于歧伯曰：水與膚脹、鼓脹、腸覃、石瘕、石水，何以別之？歧伯答曰：水始起也，目窠上微腫，如新臥起之狀，其頸脈動，時咳，陰股間寒，足脛腫，腹乃大，其水已成矣。以手按其腹，隨手而起，如裹水之狀，此其候也。
黃帝曰：膚脹何以候之？歧伯曰：膚脹者，寒氣客於皮膚之間，鼕鼕然不堅，腹大，身盡腫，皮厚，按其腹，窅而不起，腹色不變，此其候也。
鼓脹何如？歧伯曰：腹脹身皆大，大與膚脹等也，色蒼黃，腹筋起，此其候也。
腸覃何如？歧伯曰：寒氣客於腸外，與衛氣相搏，氣不得榮，因有所繫，癖而內著，惡氣乃起，瘜肉乃生。其始生也，大如雞卵，稍以益大，至其成，如懷子之狀，久者離歲，按之則堅，推之則移，月事以時下，此其候也。
石瘕何如？歧伯曰：石瘕生於胞中，寒氣客於子門，子門閉塞，氣不得通，惡血當寫不寫，衄以留止，日以益大，狀如懷子，月事不以時下，皆生於女子，可導而下。
黃帝曰：膚脹鼓脹，可刺邪？歧伯曰：先寫其脹之血絡，後調其經，刺去其血血絡也。
黃帝問于歧伯曰：水與膚脹、鼓脹、腸覃、石瘕、石水，何以別之？歧伯答曰：水始起也，目窠上微腫，如新臥起之狀，其頸脈動，時咳，陰股間寒，足脛腫，腹乃大，其水已成矣。以手按其腹，隨手而起，如裹水之狀，此其候也。
黃帝曰：膚脹何以候之？歧伯曰：膚脹者，寒氣客於皮膚之間，鼕鼕然不堅，腹大，身盡腫，皮厚，按其腹，窅而不起，腹色不變，此其候也。
鼓脹何如？歧伯曰：腹脹身皆大，大與膚脹等也，色蒼黃，腹筋起，此其候也。
腸覃何如？歧伯曰：寒氣客於腸外，與衛氣相搏，氣不得榮，因有所繫，癖而內著，惡氣乃起，瘜肉乃生。其始生也，大如雞卵，稍以益大，至其成，如懷子之狀，久者離歲，按之則堅，推之則移，月事以時下，此其候也。
石瘕何如？歧伯曰：石瘕生於胞中，寒氣客於子門，子門閉塞，氣不得通，惡血當寫不寫，衄以留止，日以益大，狀如懷子，月事不以時下，皆生於女子，可導而下。
黃帝曰：膚脹鼓脹，可刺邪？歧伯曰：先寫其脹之血絡，後調其經，刺去其血血絡也。
