吳良，字大儀，齊國臨淄人，以清白方正稱於鄉里。為郡議曹掾，正旦掾入賀，太守門下掾王望前言曰：「齊郡敗亂，遭離盜賊，人民飢餓，不聞雞鳴狗吠之音。明府視事五年，土地開闢，盜賊滅息，五穀豐熟，家給人足。今日歲首，誠上雅壽。」掾皆稱萬歲。良跪曰：「門下掾佞諂，明府無受其觴。盜賊未弭，人民困乏，不能家給人足。於今議曹掾尚無蔥，寧為家給人足耶？」望曰：「議曹惰寙，自無蔥，寧足為不家給人足邪？」太守曰：「此生言是。」遂不舉觴，賜鰒魚百枚。宴罷，教署功曹，良恥以言受官，不拜。
良習大夏侯尚書。
吳良以清白方正稱，東平王蒼辟為西曹掾，數諫正蒼，多善策。蒼上表薦良。
東平王蒼薦吏吳良，上以章示公卿，曰：「前見良頭鬚皎然，衣冠甚偉，求賢助國，宰相之職，蕭何薦韓信，設壇即拜，不復考試，以良為議郎。」
永平中，車駕出，信陽侯陰就干車騎，突鹵簿。車府令齊國徐匡鉤就車，收奴送獄。詔書遣匡，自繫。吳良上書言：「信陽侯驕慢，干突車騎，無人臣禮，大不敬，匡執法守正而下獄，臣恐政化由是墮矣。」於是詔出匡，左遷即丘長。
吳良為司徒長史，以清白方正稱。
吳良，字大儀，齊國臨淄人，以清白方正稱於鄉里。為郡議曹掾，正旦掾入賀，太守門下掾王望前言曰：「齊郡敗亂，遭離盜賊，人民飢餓，不聞雞鳴狗吠之音。明府視事五年，土地開闢，盜賊滅息，五穀豐熟，家給人足。今日歲首，誠上雅壽。」掾皆稱萬歲。良跪曰：「門下掾佞諂，明府無受其觴。盜賊未弭，人民困乏，不能家給人足。於今議曹掾尚無蔥，寧為家給人足耶？」望曰：「議曹惰寙，自無蔥，寧足為不家給人足邪？」太守曰：「此生言是。」遂不舉觴，賜鰒魚百枚。宴罷，教署功曹，良恥以言受官，不拜。
良習大夏侯尚書。
吳良以清白方正稱，東平王蒼辟為西曹掾，數諫正蒼，多善策。蒼上表薦良。
東平王蒼薦吏吳良，上以章示公卿，曰：「前見良頭鬚皎然，衣冠甚偉，求賢助國，宰相之職，蕭何薦韓信，設壇即拜，不復考試，以良為議郎。」
永平中，車駕出，信陽侯陰就干車騎，突鹵簿。車府令齊國徐匡鉤就車，收奴送獄。詔書遣匡，自繫。吳良上書言：「信陽侯驕慢，干突車騎，無人臣禮，大不敬，匡執法守正而下獄，臣恐政化由是墮矣。」於是詔出匡，左遷即丘長。
吳良為司徒長史，以清白方正稱。
