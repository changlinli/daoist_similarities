少陽之病，口苦、咽乾、目眩也。
少陽中風，兩耳無所聞，目赤，胸中滿而煩者，不可吐下，吐下則悸而驚。
傷寒，脈弦細，頭痛，發熱者，屬少陽。少陽不可發汗，發汗則讝語。此屬胃，胃和則愈，胃不和，則煩而悸。
本太陽病不解，轉入少陽者，脅下硬滿，乾嘔不能食，往來寒熱，尚未吐下，脈沉緊者，與小柴胡湯。
若已吐、下、發汗、溫鍼，讝語，柴胡湯證罷，此為壞病，知犯何逆，以法治之。
三陽合病，脈浮大，上關上，但欲眠睡，目合則汗。
傷寒六七日，無大熱，其人燥煩者，此為陽去入陰故也。
傷寒三日，三陽為盡，三陰當受邪。其人反能食而不嘔，此為三陰不受邪也。
傷寒三日，少陽脈小者，欲已也。
少陽病，欲解時，從寅至辰上。
少陽之病，口苦、咽乾、目眩也。
少陽中風，兩耳無所聞，目赤，胸中滿而煩者，不可吐下，吐下則悸而驚。
傷寒，脈弦細，頭痛，發熱者，屬少陽。少陽不可發汗，發汗則讝語。此屬胃，胃和則愈，胃不和，則煩而悸。
本太陽病不解，轉入少陽者，脅下硬滿，乾嘔不能食，往來寒熱，尚未吐下，脈沉緊者，與小柴胡湯。
若已吐、下、發汗、溫鍼，讝語，柴胡湯證罷，此為壞病，知犯何逆，以法治之。
三陽合病，脈浮大，上關上，但欲眠睡，目合則汗。
傷寒六七日，無大熱，其人燥煩者，此為陽去入陰故也。
傷寒三日，三陽為盡，三陰當受邪。其人反能食而不嘔，此為三陰不受邪也。
傷寒三日，少陽脈小者，欲已也。
少陽病，欲解時，從寅至辰上。
