建武時，天下墾田多不實，詔下州郡檢覈其事，百姓嗟怨。時州郡各遣使奏事，帝見陳留吏牘上有書，視之，云「潁川、弘農可問，河南、南陽不可問」。帝詰吏由趣，吏不服，抵言於長安街得之。帝怒。時東海公年十二，在幄後言曰：「吏受郡敕，當欲以墾田相方耳。」帝曰：「即如此，何故言河南、南陽不可問？」對曰：「河南帝城，多近臣，南陽帝鄉，多近親，田宅踰制，不可為准。」帝令虎賁詰問吏，吏首服，如顯宗言。遣謁者考實，具知姦狀。
建武二十年，左中郎將劉隆為驃騎將軍，即日行大司馬事。
建武時，天下墾田多不實，詔下州郡檢覈其事，百姓嗟怨。時州郡各遣使奏事，帝見陳留吏牘上有書，視之，云「潁川、弘農可問，河南、南陽不可問」。帝詰吏由趣，吏不服，抵言於長安街得之。帝怒。時東海公年十二，在幄後言曰：「吏受郡敕，當欲以墾田相方耳。」帝曰：「即如此，何故言河南、南陽不可問？」對曰：「河南帝城，多近臣，南陽帝鄉，多近親，田宅踰制，不可為准。」帝令虎賁詰問吏，吏首服，如顯宗言。遣謁者考實，具知姦狀。
建武二十年，左中郎將劉隆為驃騎將軍，即日行大司馬事。
