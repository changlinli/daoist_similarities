天子下至士，皆有蓍龜者，重事決疑，亦不自專。《尚書》曰：「女則有大疑，謀及卿士，謀及庶人，謀及卜筮。」定天下之吉凶，成天下之亹亹者，莫善乎蓍龜。
《禮三正記》曰：「天子龜長一尺二寸，諸侯一尺，大夫八寸，士六寸。龜陰，故數偶也。天子蓍長九尺，諸侯七尺，大夫五尺，士三尺。蓍陽，故數奇也。」
所以先謀及卿士何？先盡人事，念而不能得，思而不能知，然後問於蓍龜。聖人獨見先睹，必問著龜何？示不自專也。或曰：清微無端緒，非聖人所及，聖人亦疑之。《尚書》曰：「女則有疑。」謂武王也。乾草枯骨，眾多非一，獨以灼龜何？此天地之間壽考之物，故問之也。龜之為言久也，蓍之為言耆也，久長意也。龜曰卜、蓍曰筮何？卜，赴也，爆見兆筮也；者信也，見其卦也。《尚書》曰：「卜三龜。」《禮士冠經》曰：「筮於廟門外。」
筮畫卦所以必於廟何？托義歸智於先祖至尊，故因先祖而問之也。
卜，春秋何方？以為於西方東面，蓋蓍之處也。卜時西向，己卜退，東向。問蓍於東方面，以少問老之義。
皮弁素積，求之於質也。《禮》曰：「皮弁素積，筮於廟門之外。」
或曰：天子占卜九人，諸侯七人，大夫五人，士三人。又《尚書》曰：「三人占，則從二人之言。」
不見吉凶于蓍，復以卜何？蓍者，陽道多變，變乃成。
龜以荊火灼之何？《禮雜記》曰：「龜，陰之老也。蓍，陽之老也。龍非水不處，龜非火不兆。以陽動陰也。」必以荊者，取其究音也。《禮三正記》曰：「灼龜以荊。」以火動龜，不以水動蓍何？以為嘔則是也。
蓍龜敗則埋之何？重之，不欲人襲尊者也。
《周官》曰：「凡國之大事，先筮而後卜。凡卜，人君視體，大夫視色，士視墨。」「凡人卜事，視高，揚火以作龜。」「凡取龜用秋時，攻龜用冬時。」
天子下至士，皆有蓍龜者，重事決疑，亦不自專。《尚書》曰：「女則有大疑，謀及卿士，謀及庶人，謀及卜筮。」定天下之吉凶，成天下之亹亹者，莫善乎蓍龜。
《禮三正記》曰：「天子龜長一尺二寸，諸侯一尺，大夫八寸，士六寸。龜陰，故數偶也。天子蓍長九尺，諸侯七尺，大夫五尺，士三尺。蓍陽，故數奇也。」
所以先謀及卿士何？先盡人事，念而不能得，思而不能知，然後問於蓍龜。聖人獨見先睹，必問著龜何？示不自專也。或曰：清微無端緒，非聖人所及，聖人亦疑之。《尚書》曰：「女則有疑。」謂武王也。乾草枯骨，眾多非一，獨以灼龜何？此天地之間壽考之物，故問之也。龜之為言久也，蓍之為言耆也，久長意也。龜曰卜、蓍曰筮何？卜，赴也，爆見兆筮也；者信也，見其卦也。《尚書》曰：「卜三龜。」《禮士冠經》曰：「筮於廟門外。」
筮畫卦所以必於廟何？托義歸智於先祖至尊，故因先祖而問之也。
卜，春秋何方？以為於西方東面，蓋蓍之處也。卜時西向，己卜退，東向。問蓍於東方面，以少問老之義。
皮弁素積，求之於質也。《禮》曰：「皮弁素積，筮於廟門之外。」
或曰：天子占卜九人，諸侯七人，大夫五人，士三人。又《尚書》曰：「三人占，則從二人之言。」
不見吉凶于蓍，復以卜何？蓍者，陽道多變，變乃成。
龜以荊火灼之何？《禮雜記》曰：「龜，陰之老也。蓍，陽之老也。龍非水不處，龜非火不兆。以陽動陰也。」必以荊者，取其究音也。《禮三正記》曰：「灼龜以荊。」以火動龜，不以水動蓍何？以為嘔則是也。
蓍龜敗則埋之何？重之，不欲人襲尊者也。
《周官》曰：「凡國之大事，先筮而後卜。凡卜，人君視體，大夫視色，士視墨。」「凡人卜事，視高，揚火以作龜。」「凡取龜用秋時，攻龜用冬時。」
