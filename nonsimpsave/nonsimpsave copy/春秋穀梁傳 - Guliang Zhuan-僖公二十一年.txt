二十有一年春，狄侵衛。宋人、齊人、楚人盟於鹿上。
夏，大旱。旱，時，正也。
秋，宋公、楚子、陳侯、蔡侯、鄭伯、許男、曹伯會於雩。執宋公以伐宋。以，重辭也。
冬，公伐邾。楚人使宜申來獻捷。捷，軍得也。其不曰宋捷何也？不與楚捷於宋也。
十有二月癸丑，公會諸侯盟於薄。會者，外為主焉爾。釋宋公。外釋不志，此其志何也？以公之與之盟目之也。不言楚，不與楚專釋也。
二十有一年春，狄侵衛。宋人、齊人、楚人盟於鹿上。
夏，大旱。旱，時，正也。
秋，宋公、楚子、陳侯、蔡侯、鄭伯、許男、曹伯會於雩。執宋公以伐宋。以，重辭也。
冬，公伐邾。楚人使宜申來獻捷。捷，軍得也。其不曰宋捷何也？不與楚捷於宋也。
十有二月癸丑，公會諸侯盟於薄。會者，外為主焉爾。釋宋公。外釋不志，此其志何也？以公之與之盟目之也。不言楚，不與楚專釋也。
