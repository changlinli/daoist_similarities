九年春，毛伯來求金。毛伯者何？天子之大夫也。何以不稱使？當喪未君也。逾年矣，何以謂之未君？即位矣，而未稱王也。未稱王，何以知其即位？以諸侯之逾年即位，亦知天子之逾年即位也。以天子三年然後稱王，亦知諸侯於其封內三年稱子也。逾年稱公矣，則曷為於其封內三年稱子？緣民臣之心，不可一日無君；緣終始之義，一年不二君，不可曠年無君；緣孝子之心，則三年不忍當也。毛伯來求金，何以書？譏。何譏爾？王者無求，求金非禮也。然則是王者與？曰：非也。非王者則曷為謂之王者？王者無求，曰：是子也。繼文王之體，守文王之法度，文王之法無求而求，故譏之也。
夫人姜氏如齊。
二月，叔孫得臣如京師。
辛丑，葬襄王。王者不書葬，此何以書？不及時書，過時書，我有往者則書。
晉人殺其大夫先都。
三月，夫人姜氏至自齊。
晉人殺其大夫士眛及箕鄭父。
楚人伐鄭。
公子遂會晉人、宋人、衛人、許人救鄭。
夏，狄侵齊。
秋，八月，曹伯襄卒。
九月癸酉，地震。地震者何？動地也。何以書？記異也。
冬，楚子使椒來聘。椒者何？楚大夫也。楚無大夫，此何以書？始有大夫也。始有大夫，則何以不氏？許夷狄者不一而足也。
秦人來歸僖公成風之襚。其言僖公成風何？兼之。兼之非禮也。曷為不言及成風？成風尊也。
葬曹共公。
九年春，毛伯來求金。毛伯者何？天子之大夫也。何以不稱使？當喪未君也。逾年矣，何以謂之未君？即位矣，而未稱王也。未稱王，何以知其即位？以諸侯之逾年即位，亦知天子之逾年即位也。以天子三年然後稱王，亦知諸侯於其封內三年稱子也。逾年稱公矣，則曷為於其封內三年稱子？緣民臣之心，不可一日無君；緣終始之義，一年不二君，不可曠年無君；緣孝子之心，則三年不忍當也。毛伯來求金，何以書？譏。何譏爾？王者無求，求金非禮也。然則是王者與？曰：非也。非王者則曷為謂之王者？王者無求，曰：是子也。繼文王之體，守文王之法度，文王之法無求而求，故譏之也。
夫人姜氏如齊。
二月，叔孫得臣如京師。
辛丑，葬襄王。王者不書葬，此何以書？不及時書，過時書，我有往者則書。
晉人殺其大夫先都。
三月，夫人姜氏至自齊。
晉人殺其大夫士眛及箕鄭父。
楚人伐鄭。
公子遂會晉人、宋人、衛人、許人救鄭。
夏，狄侵齊。
秋，八月，曹伯襄卒。
九月癸酉，地震。地震者何？動地也。何以書？記異也。
冬，楚子使椒來聘。椒者何？楚大夫也。楚無大夫，此何以書？始有大夫也。始有大夫，則何以不氏？許夷狄者不一而足也。
秦人來歸僖公成風之襚。其言僖公成風何？兼之。兼之非禮也。曷為不言及成風？成風尊也。
葬曹共公。
