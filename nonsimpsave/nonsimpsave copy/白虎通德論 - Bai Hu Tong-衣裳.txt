聖人所以制衣服何？以為絺𥿭蔽形，表德勸善，別尊卑也。所以名為衣裳何？衣者，隱也；裳者，障也。所以隱形自障閉也。《易》曰：「黃帝堯舜垂衣裳而天下治。」何以知上為衣下為裳？以其先言衣也。《詩》曰：「褰裳涉溱。」所以合為衣也。《弟子職》言「摳衣而降也。」名為衣何？上兼下也。
獨以羔裘何？取輕煖。因狐死首丘，明君子不忘本也。羔者取跪乳遜順也。故天子狐白，諸侯狐黃，大夫狐蒼，士羔裘，亦因別尊卑也。
所以必有紳帶者，示謹敬自約整。繢繒為結於前，下垂三分，身半，紳居二焉。必有鞶帶者，示有事也。
所以必有佩者，《論語》曰：「去喪，無所不佩。」天子佩白玉，諸侯佩山玄玉，大夫佩水蒼玉，士佩瓀珉石。佩即像其事。若農夫佩其耒耜，工匠佩其斧斤，婦人佩其金咸鏤，何以知婦人亦佩玉？《詩》云：「將翱將翔，佩玉將將。彼美孟姜，德音不忘。」
聖人所以制衣服何？以為絺𥿭蔽形，表德勸善，別尊卑也。所以名為衣裳何？衣者，隱也；裳者，障也。所以隱形自障閉也。《易》曰：「黃帝堯舜垂衣裳而天下治。」何以知上為衣下為裳？以其先言衣也。《詩》曰：「褰裳涉溱。」所以合為衣也。《弟子職》言「摳衣而降也。」名為衣何？上兼下也。
獨以羔裘何？取輕煖。因狐死首丘，明君子不忘本也。羔者取跪乳遜順也。故天子狐白，諸侯狐黃，大夫狐蒼，士羔裘，亦因別尊卑也。
所以必有紳帶者，示謹敬自約整。繢繒為結於前，下垂三分，身半，紳居二焉。必有鞶帶者，示有事也。
所以必有佩者，《論語》曰：「去喪，無所不佩。」天子佩白玉，諸侯佩山玄玉，大夫佩水蒼玉，士佩瓀珉石。佩即像其事。若農夫佩其耒耜，工匠佩其斧斤，婦人佩其金咸鏤，何以知婦人亦佩玉？《詩》云：「將翱將翔，佩玉將將。彼美孟姜，德音不忘。」
