十有五年春，二月，天王使家父來求車。古者諸侯時獻於天子，以其國之所有；故有辭讓而無徵求。求車非禮也，求金甚矣。
三月乙未，天王崩。
夏，四月己巳，葬齊僖公。
五月，鄭伯突出奔蔡。譏奪正也。鄭世子忽復歸於鄭。反正也。許叔入於許。許叔，許之貴者也。莫宜乎許叔，其曰入何也？其歸之道，非所以歸也。公會齊侯於蒿。邾人、牟人、葛人來朝。
秋，九月，鄭伯突入於櫟。
冬，十有一月，公會宋公、衛侯、陳侯於袲，伐鄭。地而後伐，疑辭也。非其疑也。
十有五年春，二月，天王使家父來求車。古者諸侯時獻於天子，以其國之所有；故有辭讓而無徵求。求車非禮也，求金甚矣。
三月乙未，天王崩。
夏，四月己巳，葬齊僖公。
五月，鄭伯突出奔蔡。譏奪正也。鄭世子忽復歸於鄭。反正也。許叔入於許。許叔，許之貴者也。莫宜乎許叔，其曰入何也？其歸之道，非所以歸也。公會齊侯於蒿。邾人、牟人、葛人來朝。
秋，九月，鄭伯突入於櫟。
冬，十有一月，公會宋公、衛侯、陳侯於袲，伐鄭。地而後伐，疑辭也。非其疑也。
