用兵有言：陳用兵之道。老子疾時用兵，故託己設其義也。吾不敢為主而為客，主，先也。不敢先舉兵。客者，和而不倡。用兵當承天而後動。不敢進寸而退尺。侵人境界，利人財寶，為進；閉門守城，為退。是謂行無行，彼遂不止，為天下賊，雖行誅之，不成行列也。攘無臂，雖欲大怒，若無臂可攘也。扔無敵，雖欲仍引之，若無敵可仍也。執無兵。雖欲執持之，若無兵刃可持用也。何者？傷彼之民罹罪於天，遭不道之君，愍忍喪之痛也。禍莫大於輕敵。夫禍亂之害，莫大於欺輕敵家，侵取不休，輕戰貪財也。輕敵，幾喪吾寶。幾，近也。寶，身也。欺輕敵者，近喪身也。故抗兵相加，兩敵戰也。哀者勝矣。哀者慈仁，士卒不遠於死。
用兵有言：陳用兵之道。老子疾時用兵，故託己設其義也。吾不敢為主而為客，主，先也。不敢先舉兵。客者，和而不倡。用兵當承天而後動。不敢進寸而退尺。侵人境界，利人財寶，為進；閉門守城，為退。是謂行無行，彼遂不止，為天下賊，雖行誅之，不成行列也。攘無臂，雖欲大怒，若無臂可攘也。扔無敵，雖欲仍引之，若無敵可仍也。執無兵。雖欲執持之，若無兵刃可持用也。何者？傷彼之民罹罪於天，遭不道之君，愍忍喪之痛也。禍莫大於輕敵。夫禍亂之害，莫大於欺輕敵家，侵取不休，輕戰貪財也。輕敵，幾喪吾寶。幾，近也。寶，身也。欺輕敵者，近喪身也。故抗兵相加，兩敵戰也。哀者勝矣。哀者慈仁，士卒不遠於死。
