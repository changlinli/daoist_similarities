務光者，夏時人也。耳長七寸，好琴，服蒲韭根。殷湯將伐桀，因光而謀。光曰：「非吾事也。」湯曰：「孰可？」曰：「吾不知也。」湯曰：「伊尹何如？」曰：「強力忍詬，吾不知其他。」湯既克桀，以天下讓於光，曰：「智者謀之，武者遂之，仁者居之，古之道也。吾子胡不遂之！」光辭曰：「廢上非義也，殺人非仁也，人犯其難，我享其利，非廉也。吾聞非義不受其祿，無道之世不踐其位，況於尊我，我不忍久見也。」遂負石自沉於蓼水，已而自匿。後四百餘歲，至武丁時，復見。武丁欲以為相，不從。逼不以禮，遂投浮梁山，後游尚父山。
務光自仁，服食養真。冥遊方外，獨步常均。武丁雖高，讓位不臣。負石自沉，虛無其身。
務光者，夏時人也。耳長七寸，好琴，服蒲韭根。殷湯將伐桀，因光而謀。光曰：「非吾事也。」湯曰：「孰可？」曰：「吾不知也。」湯曰：「伊尹何如？」曰：「強力忍詬，吾不知其他。」湯既克桀，以天下讓於光，曰：「智者謀之，武者遂之，仁者居之，古之道也。吾子胡不遂之！」光辭曰：「廢上非義也，殺人非仁也，人犯其難，我享其利，非廉也。吾聞非義不受其祿，無道之世不踐其位，況於尊我，我不忍久見也。」遂負石自沉於蓼水，已而自匿。後四百餘歲，至武丁時，復見。武丁欲以為相，不從。逼不以禮，遂投浮梁山，後游尚父山。
務光自仁，服食養真。冥遊方外，獨步常均。武丁雖高，讓位不臣。負石自沉，虛無其身。
