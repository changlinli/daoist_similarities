武王問太公曰：「引兵深入諸侯之地，卒遇敵人，甚眾且武。武車驍騎繞我左右。吾三軍皆震，走不可止。為之奈何？」太公曰：「如此者謂之敗兵。善者以勝，不善者以亡。」
武王曰：「用之奈何？」太公曰：「伏我材士強弩，武車驍騎，為之左右，常去前後三里。敵人逐我，發我車騎，衝其左右。如此，則敵人擾亂，吾走者自止。」
武王曰：「敵人與我車騎相當，敵眾我少，敵強我弱。其來整治精銳，吾陳不敢當。為之奈何？」太公曰：「選我材士強弩，伏於左右，車騎堅陳而處。敵人過我伏兵，積弩射其左右；車騎銳兵，疾擊其軍，或擊其前，或擊其後。敵人雖眾，其將必走。」武王曰：「善哉。」
武王問太公曰：「引兵深入諸侯之地，卒遇敵人，甚眾且武。武車驍騎繞我左右。吾三軍皆震，走不可止。為之奈何？」太公曰：「如此者謂之敗兵。善者以勝，不善者以亡。」
武王曰：「用之奈何？」太公曰：「伏我材士強弩，武車驍騎，為之左右，常去前後三里。敵人逐我，發我車騎，衝其左右。如此，則敵人擾亂，吾走者自止。」
武王曰：「敵人與我車騎相當，敵眾我少，敵強我弱。其來整治精銳，吾陳不敢當。為之奈何？」太公曰：「選我材士強弩，伏於左右，車騎堅陳而處。敵人過我伏兵，積弩射其左右；車騎銳兵，疾擊其軍，或擊其前，或擊其後。敵人雖眾，其將必走。」武王曰：「善哉。」
