鬼：人所歸為鬼。从人，象鬼頭。鬼陰气賊害，从厶。凡鬼之屬皆从鬼。
䰠：神也。从鬼申聲。
魂：陽气也。从鬼云聲。
魄：陰神也。从鬼白聲。
䰡：厲鬼也。从鬼失聲。
魖：耗神也。从鬼虚聲。
魃：旱鬼也。从鬼犮聲。《周禮》有赤魃氏，除牆屋之物也。《詩》曰：「旱魃為虐。」
鬽：老精物也。从鬼、彡。彡，鬼毛。
鬾：鬼服也。一曰小兒鬼。从鬼支聲。《韓詩傳》曰：「鄭交甫逢二女，鬾服。」
䰧：鬼皃。从鬼虎聲。
𩴪：鬼俗也。从鬼幾聲。《淮南傳》曰：「吳人鬼，越人𩴪。」
䰰：鬼鬽聲，䰰䰰不止也。从鬼需聲。
𩲏：鬼變也。从鬼化聲。
𩴴：見鬼驚詞。从鬼，難省聲。讀若《詩》「受福不儺」。
𩴱：鬼皃。从鬼賓聲。
醜：可惡也。从鬼酉聲。
魋：神獸也。从鬼隹聲。
魑：鬼屬。从鬼从离，离亦聲。
魔：鬼也。从鬼麻聲。
魘：㝱驚也。从鬼厭聲。
鬼：人所歸為鬼。从人，象鬼頭。鬼陰气賊害，从厶。凡鬼之屬皆从鬼。
䰠：神也。从鬼申聲。
魂：陽气也。从鬼云聲。
魄：陰神也。从鬼白聲。
䰡：厲鬼也。从鬼失聲。
魖：耗神也。从鬼虚聲。
魃：旱鬼也。从鬼犮聲。《周禮》有赤魃氏，除牆屋之物也。《詩》曰：「旱魃為虐。」
鬽：老精物也。从鬼、彡。彡，鬼毛。
鬾：鬼服也。一曰小兒鬼。从鬼支聲。《韓詩傳》曰：「鄭交甫逢二女，鬾服。」
䰧：鬼皃。从鬼虎聲。
𩴪：鬼俗也。从鬼幾聲。《淮南傳》曰：「吳人鬼，越人𩴪。」
䰰：鬼鬽聲，䰰䰰不止也。从鬼需聲。
𩲏：鬼變也。从鬼化聲。
𩴴：見鬼驚詞。从鬼，難省聲。讀若《詩》「受福不儺」。
𩴱：鬼皃。从鬼賓聲。
醜：可惡也。从鬼酉聲。
魋：神獸也。从鬼隹聲。
魑：鬼屬。从鬼从离，离亦聲。
魔：鬼也。从鬼麻聲。
魘：㝱驚也。从鬼厭聲。
