光和中，有虹蜺晝降嘉德殿，上引楊賜等入金商門崇德署，問以祥異。對曰：「按春秋讖曰：『天投蜺，天下怨，海內亂。』加四百之期，象見吉凶，聖人則之。今妾媵嬖人閹尹之徒，共專國朝，欺罔日月。而今縉紳之徒委伏畎畝，口誦堯、舜之言，身蹈絕俗之行，亡捐溝壑，不見逮及，冠履倒易，陵谷代處。」
楊賜，字伯獻，代劉郃為司徒，帝欲造畢圭靈昆苑，賜上疏諫曰：「竊聞使者並規度城南民田，欲以為苑。昔先王造囿，裁足以脩三驅之禮，薪萊芻牧，皆悉往焉。先帝之制，左開鴻池，右作上林，不奢不約，以合禮中。今猥規郊城之地，以為苑囿，廣壞田園，廢居民，畜禽獸，殆非所謂保赤子之義。」
楊賜以病罷。居無何，拜太常，詔賜御府衣一襲，自所服冠幘綬，玉壺革帶，金錯鉤珮。
光和中，有虹蜺晝降嘉德殿，上引楊賜等入金商門崇德署，問以祥異。對曰：「按春秋讖曰：『天投蜺，天下怨，海內亂。』加四百之期，象見吉凶，聖人則之。今妾媵嬖人閹尹之徒，共專國朝，欺罔日月。而今縉紳之徒委伏畎畝，口誦堯、舜之言，身蹈絕俗之行，亡捐溝壑，不見逮及，冠履倒易，陵谷代處。」
楊賜，字伯獻，代劉郃為司徒，帝欲造畢圭靈昆苑，賜上疏諫曰：「竊聞使者並規度城南民田，欲以為苑。昔先王造囿，裁足以脩三驅之禮，薪萊芻牧，皆悉往焉。先帝之制，左開鴻池，右作上林，不奢不約，以合禮中。今猥規郊城之地，以為苑囿，廣壞田園，廢居民，畜禽獸，殆非所謂保赤子之義。」
楊賜以病罷。居無何，拜太常，詔賜御府衣一襲，自所服冠幘綬，玉壺革帶，金錯鉤珮。
