溫序，字次房，遷護羌校尉，行部，為隗囂別將苟宇所拘劫。宇謂序曰：「子若與我并威同力，天下可圖也。」序素有氣力，大怒，叱宇等曰：「虜何敢迫脅漢將！」因以節撾殺數人。賊眾爭欲殺之，宇止之曰：「此義士也，可賜以劍。」序受劍，銜鬚於口，顧左右曰：「既為賊所迫殺，無令鬚汙土。」遂伏劍而死。
溫序，字次房，遷護羌校尉，行部，為隗囂別將苟宇所拘劫。宇謂序曰：「子若與我并威同力，天下可圖也。」序素有氣力，大怒，叱宇等曰：「虜何敢迫脅漢將！」因以節撾殺數人。賊眾爭欲殺之，宇止之曰：「此義士也，可賜以劍。」序受劍，銜鬚於口，顧左右曰：「既為賊所迫殺，無令鬚汙土。」遂伏劍而死。
