二十有二年春，齊侯伐莒。宋華亥、向寧、華定自宋南裡出奔楚。自宋南裡者，專也。大搜於昌間。秋而曰搜。此春也，其曰搜何也？以搜事也。
夏，四月乙丑，天王崩。
六月，叔鞅如京師。葬景王。王室亂。亂之為言，事未有所成也。劉子、單子以王猛居於皇。以者，不以者也。王猛嫌也。
秋，劉子、單子以王猛入於王城。以者，不以者也。入者，內弗受也。
冬，十月，王子猛卒。此不卒者也；其曰卒，失嫌也。
十有二月癸酉朔，日有食之。
二十有二年春，齊侯伐莒。宋華亥、向寧、華定自宋南裡出奔楚。自宋南裡者，專也。大搜於昌間。秋而曰搜。此春也，其曰搜何也？以搜事也。
夏，四月乙丑，天王崩。
六月，叔鞅如京師。葬景王。王室亂。亂之為言，事未有所成也。劉子、單子以王猛居於皇。以者，不以者也。王猛嫌也。
秋，劉子、單子以王猛入於王城。以者，不以者也。入者，內弗受也。
冬，十月，王子猛卒。此不卒者也；其曰卒，失嫌也。
十有二月癸酉朔，日有食之。
