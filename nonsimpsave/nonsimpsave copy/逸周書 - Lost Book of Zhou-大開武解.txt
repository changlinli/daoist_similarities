維王一祀二月，王在酆，密命訪於周公旦曰：「嗚呼！余夙夜維商，密不顯，誰和？告歲之有秋，今余不獲其落，若何？」周公曰：「茲在德，敬在周，其維天命，王其敬命。遠戚，無干和，無再失，維明德無佚，佚不可還，維文考恪勤，戰戰何敬？何好何惡？時不敬殆哉！」王拜曰：「允哉！余聞國有四戚、五和、七失、九因、十淫，非不敬不知。今而言維格，余非廢善以自塞，維明戒是祗。」周公拜曰：「茲順天，天降寤于程，程降因于商，商今生葛，葛右有周，維王其明用開和之言，言孰敢不格？四戚：一內同姓，二外婚姻，三官同師，四哀同勞。五和：一有天維國，二有地維義，三同好維樂，四同惡維哀，五遠方不爭。七失：一立在廢，二廢在祗，三比在門，四諂在內，五私在外，六私在公，七公不違。九因：一神有不饗，二德有不守，三才有不官，四事有不均，五兩有必爭，六富有別，七貪有匱，八好有遂，九敵有勝。十淫：一淫政破國，動不時，民乃不保，二淫好破義，言不協，民乃不和，三淫樂破德，德不純，民乃失常，四淫動破醜，醜不足，民乃不讓，五淫中破禮，禮不同，民乃不協，六淫采破服，服不度，民乃不順，七淫文破典，典不式，教民乃不類，八淫權破故，故不法，官民乃無法，九淫貸破職，百官令不承，十淫巧破用，用不足，百意不成。嗚呼！十淫不違，危哉！今商維茲，其唯弟茲，命不承殆哉！若人之有政令，廢令無赦，乃廢天之命，訖文考之功緒，忍民之苦，不祥。若農之服田，務耕而不耨，維草其宅之，既秋而不穫，維禽其饗之，人而獲飢，云誰哀之？」王拜曰：「格乃言。嗚呼！夙夜戰戰，何畏非道？何惡非是？不敬殆哉！」
維王一祀二月，王在酆，密命訪於周公旦曰：「嗚呼！余夙夜維商，密不顯，誰和？告歲之有秋，今余不獲其落，若何？」周公曰：「茲在德，敬在周，其維天命，王其敬命。遠戚，無干和，無再失，維明德無佚，佚不可還，維文考恪勤，戰戰何敬？何好何惡？時不敬殆哉！」王拜曰：「允哉！余聞國有四戚、五和、七失、九因、十淫，非不敬不知。今而言維格，余非廢善以自塞，維明戒是祗。」周公拜曰：「茲順天，天降寤于程，程降因于商，商今生葛，葛右有周，維王其明用開和之言，言孰敢不格？四戚：一內同姓，二外婚姻，三官同師，四哀同勞。五和：一有天維國，二有地維義，三同好維樂，四同惡維哀，五遠方不爭。七失：一立在廢，二廢在祗，三比在門，四諂在內，五私在外，六私在公，七公不違。九因：一神有不饗，二德有不守，三才有不官，四事有不均，五兩有必爭，六富有別，七貪有匱，八好有遂，九敵有勝。十淫：一淫政破國，動不時，民乃不保，二淫好破義，言不協，民乃不和，三淫樂破德，德不純，民乃失常，四淫動破醜，醜不足，民乃不讓，五淫中破禮，禮不同，民乃不協，六淫采破服，服不度，民乃不順，七淫文破典，典不式，教民乃不類，八淫權破故，故不法，官民乃無法，九淫貸破職，百官令不承，十淫巧破用，用不足，百意不成。嗚呼！十淫不違，危哉！今商維茲，其唯弟茲，命不承殆哉！若人之有政令，廢令無赦，乃廢天之命，訖文考之功緒，忍民之苦，不祥。若農之服田，務耕而不耨，維草其宅之，既秋而不穫，維禽其饗之，人而獲飢，云誰哀之？」王拜曰：「格乃言。嗚呼！夙夜戰戰，何畏非道？何惡非是？不敬殆哉！」
