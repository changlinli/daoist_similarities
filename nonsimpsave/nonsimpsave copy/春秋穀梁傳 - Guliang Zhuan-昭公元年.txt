元年春，王正月，公即位。繼正即位，正也。叔孫豹會晉趙武、楚公子圍、齊國弱、宋向戌、衛齊惡、陳公子招、蔡公孫歸生、鄭罕虎、許人、曹人於郭。
三月，取鄆。
夏，秦伯之弟針出奔晉。諸侯之尊，弟兄不得以屬通。其弟雲者，親之也。親而奔之，惡也。
六月丁巳，邾子華卒。
晉荀吳帥師敗狄於大原。《傳》曰：中國曰大原，夷狄曰大鹵。號從中國，名從主人。
秋，莒去疾自齊入於莒。莒展出奔吳。叔弓帥師疆鄆田。疆之為言，猶竟也。葬邾悼公。
冬，十有一月己酉，楚子卷卒。楚公子比出奔晉。
元年春，王正月，公即位。繼正即位，正也。叔孫豹會晉趙武、楚公子圍、齊國弱、宋向戌、衛齊惡、陳公子招、蔡公孫歸生、鄭罕虎、許人、曹人於郭。
三月，取鄆。
夏，秦伯之弟針出奔晉。諸侯之尊，弟兄不得以屬通。其弟雲者，親之也。親而奔之，惡也。
六月丁巳，邾子華卒。
晉荀吳帥師敗狄於大原。《傳》曰：中國曰大原，夷狄曰大鹵。號從中國，名從主人。
秋，莒去疾自齊入於莒。莒展出奔吳。叔弓帥師疆鄆田。疆之為言，猶竟也。葬邾悼公。
冬，十有一月己酉，楚子卷卒。楚公子比出奔晉。
