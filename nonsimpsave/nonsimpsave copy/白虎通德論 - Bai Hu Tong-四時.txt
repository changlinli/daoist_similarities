所以名為歲何？歲者，遂也。三百六十六日一週天，萬物畢死，故為一歲也。《尚書》曰：「期三百有六旬有六日，以閏月定四時，成歲。」
春夏秋冬。時者，期也，陰陽消息之期也。四時天異名何？天尊各據其盛者為名也。春秋物變盛，冬夏氣變盛。春曰蒼天，夏曰昊天，秋曰旻天，冬曰上天。《爾雅》曰：「一說春為蒼天等是也。」四時不隨正朔變何？以為四時據物為名，春當生，冬當終，皆以正為時也。
或言歲，或言載，或言年何？言歲者，以紀氣物，帝王共之，據曰為歲。《春秋》曰：「元年正月。」「十有二月朔。」有朔有晦，知據月斷為言年。載之言成也，載成萬物，終始言之也。二帝言載，三王言年，皆謂窺窬。故《尚書》曰：「三載四海遏密八音。」謂二帝也。又曰：「諒陰三年。」謂三王也。《春秋傳》曰：「三年之喪，其實二十五月。」知闕門員。
日言夜，月言晦，月言朔，日言朝何？朔之言蘇也，明消更生，故言朔。日晝見夜藏，有朝夕，故言朝也。
所以名為歲何？歲者，遂也。三百六十六日一週天，萬物畢死，故為一歲也。《尚書》曰：「期三百有六旬有六日，以閏月定四時，成歲。」
春夏秋冬。時者，期也，陰陽消息之期也。四時天異名何？天尊各據其盛者為名也。春秋物變盛，冬夏氣變盛。春曰蒼天，夏曰昊天，秋曰旻天，冬曰上天。《爾雅》曰：「一說春為蒼天等是也。」四時不隨正朔變何？以為四時據物為名，春當生，冬當終，皆以正為時也。
或言歲，或言載，或言年何？言歲者，以紀氣物，帝王共之，據曰為歲。《春秋》曰：「元年正月。」「十有二月朔。」有朔有晦，知據月斷為言年。載之言成也，載成萬物，終始言之也。二帝言載，三王言年，皆謂窺窬。故《尚書》曰：「三載四海遏密八音。」謂二帝也。又曰：「諒陰三年。」謂三王也。《春秋傳》曰：「三年之喪，其實二十五月。」知闕門員。
日言夜，月言晦，月言朔，日言朝何？朔之言蘇也，明消更生，故言朔。日晝見夜藏，有朝夕，故言朝也。
