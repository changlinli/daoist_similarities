十有五年春，王正月，公如齊。
楚人伐徐。
三月，公會齊侯、宋公、陳侯、鄭伯、許男、曹伯盟于牡丘，遂次于匡。
公孫敖率師及諸侯之大夫救徐。
夏，五月，日有食之。
秋，七月，齊師、曹師伐厲。
八月，螽。
九月，公至自會。桓公之會不致，此何以致？久也。
季姬歸于鄫。己卯，晦，震夷伯之廟。晦者何？冥也。震之者何？雷電擊夷伯之廟者也。夷伯者，曷為者也？季氏之孚也。季氏之孚則微者，其稱夷伯何？大之也。曷為大之？天戒之，故大之也。何以書？記異也。
冬，宋人伐曹。楚人敗徐于婁林。
十有一月，壬戌，晉侯及秦伯戰于韓，獲晉侯。此偏戰也，何以不言師敗績？君獲，不言師敗績也。
十有五年春，王正月，公如齊。
楚人伐徐。
三月，公會齊侯、宋公、陳侯、鄭伯、許男、曹伯盟于牡丘，遂次于匡。
公孫敖率師及諸侯之大夫救徐。
夏，五月，日有食之。
秋，七月，齊師、曹師伐厲。
八月，螽。
九月，公至自會。桓公之會不致，此何以致？久也。
季姬歸于鄫。己卯，晦，震夷伯之廟。晦者何？冥也。震之者何？雷電擊夷伯之廟者也。夷伯者，曷為者也？季氏之孚也。季氏之孚則微者，其稱夷伯何？大之也。曷為大之？天戒之，故大之也。何以書？記異也。
冬，宋人伐曹。楚人敗徐于婁林。
十有一月，壬戌，晉侯及秦伯戰于韓，獲晉侯。此偏戰也，何以不言師敗績？君獲，不言師敗績也。
