十有四年春，意如至自晉。大夫執則致，致則名。意如惡，然而致，見君臣之禮也。
三月，曹伯滕卒。
夏，四月。
秋，葬曹武公。
八月，莒子去疾卒。
冬，莒殺其公子意恢。言公子而不言大夫，莒無大夫也。莒無大夫而曰公子意恢，意恢賢也。曹、莒皆無大夫。其所以無大夫者，其義異也。
十有四年春，意如至自晉。大夫執則致，致則名。意如惡，然而致，見君臣之禮也。
三月，曹伯滕卒。
夏，四月。
秋，葬曹武公。
八月，莒子去疾卒。
冬，莒殺其公子意恢。言公子而不言大夫，莒無大夫也。莒無大夫而曰公子意恢，意恢賢也。曹、莒皆無大夫。其所以無大夫者，其義異也。
