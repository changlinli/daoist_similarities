五年冬十月。行幸雍。祠五畤。遂登隴崆峒而還。十有二月辛巳朔旦冬至。始立泰畤於甘泉。夏五月。諫議大夫終軍使者安國少季使南越。欲令入朝。比內諸侯。軍自請願受大冠。衣長纓。必羈王之頸。致之闕下。軍既至。越王聽命。上大悅。賜南越王大臣印綬。令一用漢法。使者留鎮撫之。王太后皆莊嚴將入朝。越相呂嘉不欲內屬。初尉他言事天子。期無失禮。要之不可以怵好言入見。亡國之勢也。故他欲入朝而不果。王太后置酒。請使者及嘉等。欲因使者權謀。因以誅嘉。使者相倚伏。莫敢發。嘉覺之則趨出稱疾。陰謀作亂。令國中曰。王少年。太后中國人。與使者安國少季私通。專欲內屬。無顧我越民社稷萬世之計。遂攻殺太后及王。盡殺使者。齊相卜式上書。願父子將兵死南越。以盡臣節。上不遣而賢之。賜爵關內侯。黃金四十斤。田十頃。布告天下。丁丑晦。日有食之。秋。有蛙蝦蟆鬥闕下。上遣伏波將軍路鸵德。樓船將軍楊僕。戈船將軍嚴助。下瀨將軍祖廣明。因擊南越。別道出咸陽。會番禺城下。九月。列侯坐獻黃金酎祭宗廟不如法。奪爵者百六十人。欒大樂通侯坐誣罔腰斬。西羌眾十餘萬人反。與匈奴通使。攻安定。圍枹罕。匈奴入五原。殺太守。
六年冬十月。遣將軍李息征西羌。上將幸緱氏。至安邑桐鄉。聞南越破。因改桐鄉為聞喜縣。春。至汲新中鄉。得呂嘉首。因以中鄉為獲嘉縣。以南越地為南海蒼梧鬱林合浦交阯九真日南珠崖儋耳九郡。又遣將軍韓說平西南夷。以其地為武都牂牁越嶲沈黎文山五郡。秋東越王餘善反。遣橫海將軍韓說等擊之。又遣浮海將軍公孫賀出九原。彊弩將軍趙破奴出令居。擊匈奴。皆出塞二千餘里。不見虜而還。乃分武威酒泉郡。置張掖燉煌。徙民以實之。是歲。齊相卜式為御史大夫。
元封元年冬十月。上自帥師巡邊。置十二部將軍。勒兵十八萬騎。連旌旗徑千餘里。歷上郡西河五原。出長安城。北登單于臺。望朔方。臨北海。威震匈奴。遣使者邴吉告烏維單于曰。南越王頭巳懸於漢矣。今天子自將待邊。單于能戰。亟來。不能則臣服。何但逃伏漠北寒苦之地。為單于壟焉。單于怒。囚吉。遷之北海上。然終不敢出。上還祠皇帝於泰山。迺歸甘泉。東越殺其王餘善以降。遷其民於江淮之間。遂空其地。春正月。行幸緱氏。登镯高。聞聲稱萬歲者三。群臣吏卒。莫不稱皆聞之。於是封太室。以三百戶為奉邑。禁民無伐其山木。復其民。遂東巡海上。御史大夫卜式貶為太子太傅。內史倪寬為御史大夫。夏四月癸卯。上遂登封太嶽。初議封禪。諸儒對者五十餘人。未有所定。先是司馬相如病故。有遣書言封禪事。上以問內史倪寬。寬曰。陛下躬發聖德。統緝群元。宗祀天地。薦禮百神。精神所嚮。徵兆必報。天地並應。瑞符著明。封太山。禪梁父。昭姓考瑞。帝王之盛節也。將舉大事。優游數年。使群臣人人自畫。終莫能成。唯天子建中和之極。兼總條貫。金聲玉振。以順承天。慶垂萬世之基。上乃自制禮儀。採儒術以文焉。拜寬為御史大夫。從封禪。行。自太山復東巡海至碣石。自遼西歷北邊九原。歸於甘泉。初梁相有褚大通。通五經。為博士時。倪寬為弟子。及御史大夫缺。上徵大通。自以為得御史大夫。至洛陽。聞寬為之。大通大笑。及至。與寬議封禪於上前。大通不及寬。乃退而服曰。上誠知人。賜太山所過。民年七十巳上。及孤老帛。秋無出租算。賜天下民爵。女子百戶牛酒。五月。歸甘泉。秋。有星孛於東井。又孛於三台。本志以為其後衛太子亂之應。齊王閎薨。無子國除。
二年冬十月。行幸雍。祠五畤。春正月。行幸緱氏。遂至東萊。夏四月。祠太山。至瓠子。臨決河。令從臣等將軍巳下。皆負薪塞河。作瓠子之歌。赦所過徒。賜孤獨高年米。行還。築通天臺於甘泉。作飛廉館於長安。公孫卿言仙人可見。陛下每在常處。故不見。故作通天臺以候神。朝鮮王反。殺遼東太守。募天下死罪擊朝鮮。朝鮮本秦時屬遼東。漢興以為其遠難守。故遼水為塞。盧綰之反也。燕人衛滿亡命。聚黨千餘人在遼。居秦故地。稍稍侵屬其東小蠻夷而王之。地方數千里。保塞外為臣。傳子到孫。至右渠抗命不賓。故於是而伐之。六月。甘泉宮中生芝草九莖。上嘉之。乃赦天下。作芝房之歌。秋。作明堂於太山下。遣樓船將軍楊僕。左將軍荀彘。將應募罪人擊朝鮮。又遣將軍郭昌等平西南夷未服者。以為益州郡。
三年春。作角觝戲。以享外國朝獻者。三百餘里內人皆觀。夏。朝鮮斬其王右渠以降。以其地為樂浪臨屯玄菟貞番四郡。楊僕坐失亡多。免為庶人。荀彘坐爭功棄市。秋七月。濟西王瑞薨。瑞數犯法。有司請誅瑞。上不忍。凡再削國。去大半。瑞怨讟。瑞杜其南門。從一門出入。宮室府庫壞漏。財物以巨萬計盡腐。終不復收省。吏二千石欲以法治瑞。瑞輒求其罪詰之。無罪者藥之。所殺傷二千石甚眾。無子國除。武都氏人反。分徙酒泉郡。十二月雨雹如馬頭。
四年冬十月。行幸雍。祠五畤。通回中道。遂北出蕭關。至代而還。行幸河東。春三月祠后土。有神光集於靈壇。一夜三見。夏大旱。民多渴死。秋。匈奴寇邊。遣將軍郭昌屯朔方。
五年冬。上南巡至於盛唐。望祀虞舜於九嶷。登灊天柱山。自潯陽浮江。親射蛟魚於江中。獲之。遂北至琅邪。傍蒲浪海。所過禮祀名山大川。春三月。還至泰山增封。甲子。祀高祖於明堂以配天。因朝諸侯王。列侯受郡國計。夏四月。赦天下。賜鰥寡帛貧窮者粟。所幸縣無出租賦。大司馬大將軍衛青薨。諡曰烈侯。青既尊貴。而平陽侯曹孛有惡病。就國薨。長公主問列侯誰賢者。左右皆言大將軍。公主笑曰。此常騎從我。奈何。左右曰。於今尊貴無比。於是主諷太后。太后白之上。乃詔青尚平陽公主。與主合葬。起廝像廬山。初置刺史。部十二州。詔曰。蓋有非常之人。必有非常之功。非常之功。必待非常之人。故馬或奔踶而至千里。士或負俗之纍而立成功名。其令州郡。察吏民有茂才異等。可為將相。及使絕國者。以聞。
六年冬。幸回中。春作首山宮。三月行幸河東。祠后土。赦汾陰殊死巳下。賜天下貧民帛。益州昆明反。遣將軍郭昌擊之。夏。京師民觀角觝于上林。秋大旱蝗。
太初元年冬十月。行幸太山。十有一月甲子朔旦。冬至。祠上帝於明堂。乙酉。柏梁臺災。夏侯始昌先言其災日。始昌。魯人也。明於陰陽以術進。而為梁王太傅。上甚重之。以選昌為王太傅。十有二月。浈高里。祠后土。東臨渤海。望祀蓬萊。還受計於甘泉宮。春二月。起建章宮。夏五月。正律厤。以寅月為正首。色尚黃。數用五。定官名。正律厤。協音樂。昔夏以寅月為正。殷以丑月為正。周以子月為正。承三統。十一月。乾之初九。其位在子。天氣始起。生陰陽之化。故子為天統。六月坤之初六。其位在未。陰受陽任。成剛柔之刑。其衝在丑。故十二月為地統。正月乾之九三。萬物湊出於地。人奉之而承之。故寅為人統。自夏殷及周。三變而復故。漢用夏正。天統始施化於子半。日萌生而色赤。地統受之於丑始。化而色黃。半日色化而白。人統受之於寅始。孽成而黑。至寅半日生色青。故夏色尚黑。殷色尚白。周色尚赤。律厤。一曰備數。二曰和聲。三曰審度。四曰嘉量。五曰權衡。參伍以變。錯綜其數。校之氣物。和之心耳。以達自然之數。以順性命之理。數者。一十百千萬也。本起黃鍾之數。始於一。積之無窮。以周備事物之數。職在太史掌之。聲者。宮商角徵羽。所以諧八音。正情性。移風俗也。八音者。土曰缶。匏曰笙。皮曰鼓。竹曰管。絲曰絃。石曰磬。金曰鍾。木曰柷敔。角者。觸也。物出於地。載芒角也。徵者。祉也。物盛而繁祉也。宮者。中也。商者。量也。物盛而可量度也。羽者。宇也。物聚而覆宇之也。合之五行。則角為木。於五常為仁。於五事為貌。商為金為義為言。徵為火為禮為視。羽為水為智為聽。宮為土為信為思為心。宮為君。商為臣。角為民。徵為事。羽為物。六律。律法也。以統氣類物。子曰黃鍾。寅曰太族。辰曰姑洗。午曰蕤賓。申曰夷則。戊曰無射。六呂。呂。助也。以助陽宣氣。未曰林鍾。酉曰南呂。亥曰應鍾。丑曰大呂。卯曰夾鍾。巳曰中呂。黃鍾。黃中色也。鍾。種也。言以中色布種物也。大呂。呂。助陽也。
太族。族。湊也。言湊地上爾也。夾鍾。夾輔陽也。姑洗。姑。固也。洗。潔也。言固潔物也。中呂。陰始起未發。居中而助陽也。蕤賓。蕤。繼也。賓。導也。言陽導物而繼之也。林鍾。林。居也。言陰受陽任。居鍾物也。夷則。夷。傷也。則。法也。言陽正法。使陰夷當傷之物也。南呂。南。任也。陰受陽。任成物也。無射。射。厭也。陽究陰。成終而復始。無厭之也。應鍾。陰應陽而後鍾物也。五聲之本。生於黃鍾。黃鍾之律。長九寸為管。或損或益。以定五聲。九六相生。陰陽之應。故三分黃鍾。損一下生林鍾。三分林鍾。益一上生太族。三分太族。損一下生南呂。三分南呂，益一上生姑洗。三分姑洗。損一下生應鍾。三分應鍾。益一上生蕤賓。三分蕤賓。損一下生大呂。三分大呂。益一上生夷則。三分夷則。損一下生夾鍾。三分夾鍾。益一上生無射。三分無射。損一下生中呂。陰陽相生。自黃鍾始。而左轉八八六十四為位。其法皆用銅。職在太樂。太常掌之。度者。分寸尺丈引也。所以度長短也。本起於黃鍾之長。以秬黍之中者。一黍廣度之。九十分黃鍾之長。一黍為一分。十分為一寸。十寸為尺。十尺為丈。十丈為一引。而五度審矣。職在內官。廷尉掌之。量者。籥合升斗斛也。所以量多少。本起黃鍾之籥。以秬黍之中者。千有二百實為一籥。十籥為合。十合為升。十升為斗。十斗為斛。而五量為嘉矣。籥者興也。合者。合也。升者。登也。斗者。聚也。斛者。角也。職在太倉。大司農掌之。權衡者。所以平輕重銖兩斤鈞石也。本起黃鍾之重。籥容千有二百黍。重十二銖。二十四銖為兩。十六兩為斤。三十斤為鈞。四鈞為石。銖者。從微至見。可殊異也。兩者。兩鍾之重也。二十四氣為象。斤者。明也。三百八十四銖為易。二篇之文。陰陽變動之象。十六兩為斤。斤者。四時乘四方之象也。鈞者。以平均物也。三十斤。一月之象也。石者。大也。權之大者也。四鈞。四時之象也。重一百二十斤。十二月之象也。而五權備矣。物與權均而生衡。衡運而生規。規圓而生矩。矩方而生繩。繩直而生物定矣。是謂五則。君臣用焉。以定國禮。百工由焉。以為法式。職在鴻臚。鴻臚掌之。夫推厤生律。制器。權衡規矩。準繩度量。探賾索隱。鉤深致遠。莫不用焉。匈奴單于好殺伐。左右大都尉。欲殺單于以降漢。於是使因杆將軍公孫敖。築受降城於塞外。事覺。左右大都尉誅死。秋八月。行幸安定。發天下謫民。遣貳師將軍李廣利征大宛。秋。大蝗自東方飛至燉煌。
二年春正月戊申。丞相石慶薨。慶即奮之小子。世以淳厚為行。奮四子皆以孝謹。位至二千石。故景帝并其號曰萬石君。萬石君過宮門闕。必下車步走。見路馬必軾。子孫勝冠者在側。雖燕必冠。申申如也。童僕侃侃如也。唯謹爾。上賜食於家。稽首俯伏而食。如在上前。其執喪哀戚。而子孫遵教亦如之。以敬謹聞於郡國。奮長子建。為郎中令。建奏事。事下建讀之。而馬字少一點。建驚恐曰。死罪矣。其畏懼如此。有言於上。屏人言極切。廷見若不能言。慶為太僕從出。上問車中幾馬。慶以鞭數馬畢。乃舉手曰六馬。慶於兄弟最為輕易。然猶如此。諸孫皆孝。唯建最甚。萬石君卒。建在喪。扶杖乃能行。歲餘亦死。初慶為齊相。齊相慕其家行。不言而治。及為丞相。厚謹而已。太僕公孫賀為丞相。二月行幸河東。祠后土。令天下大酺五日。膢五日。祠門戶比臘。夏五月。藉吏民而補車騎馬。秋蝗。遣浚稽將軍趙破奴將二萬騎出朔方擊匈奴。為匈奴八萬騎所圍。遂沒其軍。破奴居匈奴中十餘年。後亡歸漢。冬十有二月。御史大夫倪寬卒。初寬以儒學進。家貧。受業博士。嘗為弟子都養。時行賃作。帶經而鉏。休息輒誦讀。為廷尉卒吏。以不習吏事。除為從史。徙之北地視畜。數年還。廷尉適有疑奏。已再見卻矣。掾吏莫知所為。寬言其意。事即得可。後上問張湯。前奏事非掾吏所為。誰為之。湯對曰。臣從史倪寬。湯由是以寬為奏讞掾。徙為侍御史。見上。問尚書經義數事。為太中大夫。遷左內史。民甚信重之。後有軍發左內史粟負租。課殿當免。吏民聞之。輸租襁負不絕。課更以最。
三年春正月。行巡狩海上。膠東相王延廣為御史大夫。夏四月。還修封泰山。禪石閭。遣光祿大夫徐息築五原塞外列城。西北到盧朐山。遊擊將軍韓說將兵屯之。彊弩將軍路博德築居延城。秋。匈奴黎湖塗單于入定襄雲中。殺略數千人。入張掖酒泉。殺都尉。
四年春正月。貳師將軍李廣利斬大宛王首。獲汗血馬。初廣利將騎六千。步兵數萬人。至貳師城下取善馬。西至郁夷城。當道小國各城守。不肯給食。食乏而還。往來二歲。到燉煌。士卒十遣二三。上書請罷兵。上大怒。乃益發兵卒六萬人。負從者不豫。牛十萬。馬二萬。驢騾馲駝以十萬數。多齎糧。轉運奉軍。天下騷動。廣利遂進兵。當道小國皆送迎給廩食。徑到大宛城。圍宛三十餘日。宛中貴人共殺其王母寡。奉其首。出食給軍。悉出善馬。漢擇取其善馬十匹。中馬三千餘匹。乃共與立宛貴人昧察為王。與盟而還。諸所過小國。皆遣子弟從入獻見。因為質焉。還玉門關。死者萬餘人。馬數千餘匹。行乏食。戰死甚多。將吏貪。不愛士卒。故死亡者多。上以為萬里而伐。不錄其過。乃封廣利為海西侯。封騎士趙弟殺郁城王為新畤侯。拜卿三人。二千石數百人。千戶以下千有餘人。廣利者。李夫人兄也。廣利弟延年。性知音。善歌舞。上愛之。乃為新聲變曲。聞者莫不感動。而李夫人亦善舞。甚姣麗有寵。李夫人病篤。上自臨候之。夫人蒙被。上問而謝曰。妾聞婦人貌不修飾。不見君父。妾不敢宴墮見。上曰。夫人病甚。殆將不起。宜見我囑託兄弟乎。將加賜千斤。而與兄弟尊官乎。李夫人答曰。尊官在帝。不在一見。上固欲見之。夫人遂轉向壁歔欷不復言。於是上不悅而起。姊妹讓之曰。貴人獨不見囑託兄弟邪。何為恨上如此。夫人曰。所以不見帝者。乃所以深託兄弟也。夫以色事人者。衰則愛弛。愛弛則思絕。上所以戀戀者。乃以為平生容貌。今見我顏色毀壞。必有咄棄我意。尚復肯追思憫錄其兄弟哉。及夫人卒。上以后禮葬之。圖畫其形於甘泉宮。而尊重其兄弟。廣利為將軍。延年為協律都尉。上思念李夫人不已。有方士少翁。言能致其神。乃夜張燭。設帷幄。陳酒食。而令上居他帷。遙見好女子如李夫人。還帳。坐而眇然。不得就視。初。上發讖書曰。神馬當從西北來。後得烏孫好馬。名曰天馬。及得宛馬。馬汗血。言其先天馬子也。名曰天馬。更名烏孫馬曰西北極馬。上甚好宛馬。每使使者相望於道。率十輩。大者數百人。小者百餘人。一歲中使多者十餘輩。少者五六輩。遠者八九歲。近者五六歲而還。不能無侵盜幣物。及使失旨者。輒案重罪以激怒之。因復求使自贖。由是使無窮已。而輕犯法。募吏民自占使者。無問所從來皆遣之。而漢使窮河源矣。外國朝貢並至。上乃悉從外國客。巡行至海上。大都多人民則過之。觀民人府庫之饒厚。賞賜作角觝戲。出奇戲。酒池肉林。以觀示之。秋。起明光宮。冬行幸回中。徙弘農都尉。治武關。稅出入者。以給吏卒食。大宛既破。外國振恐。上欲遂困匈奴。下詔曰。高皇帝遺朕平城之憂。高后時。單于書絕悖逆。齊桓公復九世之讎。春秋大之。於是復圖匈奴矣。遣中郎將蘇武至匈奴。匈奴留武不得歸。武固執漢節。不肯降。
天漢元年春正月。行幸甘泉。郊泰畤。三月行幸河東。祠后土。匈奴使使來獻大羽白氂。夏大旱。五月赦天下。秋。發謫戍屯五原。監軍御史穿北軍壘垣。以為賈區宇。軍正丞胡建欲誅之。陰約其從卒。監軍御史與諸校尉列坐。建趨至拜謁。因令卒引御史斬之。諸校尉驚愕不知所謂。建遂上奏曰。監軍御史。穿北軍垣以為賈利。於使文吏。議不至重。高皇帝法曰。璧壘已定。穿踰不由路。是謂姦人。姦人者殺之。臣謹案軍法曰正無屬將軍。將軍有罪以聞。二千石以下行軍法焉。臣謹案以法斬。上壯其節制。書答曰。國容不入軍容。軍容不入國容。何文吏也。建有何疑焉。是歲濟南太守王延年為御史大夫。
二年春。行幸東海還。幸回中。夏五月。貳師將軍李廣利將三萬騎。出酒泉擊匈奴。斬首虜萬餘級。因杆將軍出西河。騎都尉李陵將步卒五千出居延。與鞮汗單于戰。斬首萬餘級。陵兵敗降匈奴。陵者。李廣孫。敢兄當戶之子。上使陵為貳師將軍督輜重。陵稽首曰。願得自當一隊。上曰。吾無騎與汝。陵曰。不用騎。願以少擊眾。步兵五千人。涉單于庭。上壯而許之。陵至浚稽山。與單于相遇。以騎三萬攻陵。陵千餘弩俱發。應弦皆倒。虜還走上山。陵追擊之。殺數千人。單于大驚。召左右賢王。馳兵八萬騎攻陵。陵且戰且卻。南行數日。抵山谷中。復大戰。斬首三千餘級。引兵東南。五日抵大澤葭葦中。虜從上風縱火燒陵。陵亦令軍縱火以自救。南行至山下。單于在山上。使其子將騎擊陵。陵自步鬥樹木間。復殺虜數千。因發連弩射。單于下走。是日捕得生口。言單于曰。此漢精兵也。日引吾南行近塞。得無有伏兵乎。諸君長皆曰。單于自將數萬騎。擊漢數千人不能勝。後無以復使邊臣。令漢益輕匈奴。匈奴復力戰山谷間。尚四五十里得平地。不能破。乃還。是日戰數十合。復力戰。殺傷虜二千餘人。虜不利欲去。會陵軍中候管敢為校尉所辱。亡降匈奴。具言軍無後救。射矢且盡。單于大喜進兵。使騎並擊漢軍。疾呼曰。李陵韓延年趨降。遂遮道攻陵。四面射。矢下如雨。陵矢且盡。即棄軍去。士卒尚三千餘人。徒斬車輻持之。軍吏持尺刀。抵入山谷。單于入遮。從山上墜石下。士卒多死。不得行。陵曰。兵敗。吾死矣。軍吏或勸陵降。陵曰。吾不死。非壯士也。陵歎曰。使人有數十矢。足以免矣。今無兵復戰。令軍士人持三升糒。一片冰。令各散去。遮虜鄣相待。陵與延年俱上馬。壯士從者數十人。虜千騎追之。延年死。陵曰。無面目以報陛下。遂降。士卒分散。脫至塞者四百餘人。陵敗處去塞百餘里。單于以大女妻陵。立為右校王。上聞陵降。大怒。大臣憂懼。太史公司馬遷上言陵功。以陵之不死。宜欲得當以報漢也。初上遣貳師將軍出時。令陵為助兵。及陵與單于相持。而貳師無功。上以遷欲沮貳師。為陵遊說。後捕得匈奴生口。言陵教單于為兵法。上怒。乃族陵家。而下遷腐刑。陵聞之曰。教單于為兵者。乃緒也。非陵也。李緒者。故塞外都尉。先是降匈奴。陵痛其家以緒誅。乃使人刺殺緒。司馬子長既遭李陵之禍。喟然而歎。幽而發憤。遂著史記。始自黃帝以及秦漢。為太史公記。後為中書令。尊寵任職。益州刺史任安與遷書。責以不推賢貢士。遷報書曰。僕賴先人緒業。得待罪輦轂下。三十餘年矣。嘗廁下大夫之列。陪外庭末議。不能引綱維。盡思慮。今以虧形在𧄱茸之間。當何言哉。昔衛靈公與雍渠載。孔子適陳。商鞅因景監見。趙良為之寒心。同子參乘。袁絲變色。自古而恥之。奈何使刀鋸之餘。薦天下之豪傑哉。僕少負不羈之氣。長無鄉曲之譽。幸得奉薄技。出入周衛。而事乃有大謬。夫僕與李陵。趨舍異路。素非相善也。然觀其為人。事親孝。與士信。臨財廉。取與義。嘗思奮不顧身。以徇國家之急。僕以為有國士之風。夫人出萬死不顧一生之計。赴公家之難。斯亦奇矣。今舉事一不當。而全驅保妻子之臣。隨而媒孽其短。僕誠痛心。且李陵提步卒不滿五千。深距戎馬之地。足歷王庭。垂餌虎口。橫挑彊胡。挫億萬之師。虜救死扶傷不給。悉舉引弓之民。一國共攻之。轉鬥千里。矢盡道窮。救兵不至。士卒死傷如積。然李陵一呼勞軍。軍士無不奮躬流涕。沬血飲泣。張空卷。冒白刃。北首爭死敵場。雖古名將。不見過也。身雖陷敗。其所摧破。亦足暴功於天下。僕以為陵之不死。直欲得當報漢也。時主上聞陵敗。食不甘味。聽朝不怡。憂懼不知所出。僕竊不自量。欲效其款款之愚。因推此意以言之。欲以廣主上之意。上以僕非沮貳師而為陵遊說。遂下之於吏。拳拳之忠。終不能自明列。身非木石。獨與法吏為伍。深幽囹圄之中。誰可告愬者。僕聞太上不辱先。其次不辱身。其次不辱色。其次不辱辭令。且藏獲婢妾。猶能引決。僕所以引忍苟活。身陷糞土之中而不辭者。私心有所不盡。疾沒世而名不稱於後世也。昔西伯拘而演周易。仲尼厄而作春秋。屈原放逐。乃賦離騷。左丘明失明。厥有國語。孫子臏足。兵法修列。僕竊不自量。託於無能之辭。欲網羅天下放逸舊文。亦欲以究天人之際。通古今之變。成一家之言。僕誠以著此書。藏之名山。傳之後人。雖萬被戮。豈有悔哉。太史公記。凡百三十篇。五十餘萬言。遷父談亦為太史公。自敘其先。重黎之後。世掌天地官也。本傳曰。司馬遷據左氏春秋國語。採世家戰國策。逮楚漢春秋。接其後事。迄於天漢。其言秦漢詳矣。至於採摭經傳。分散百家之事。甚多疏略。或有抵忤。又其是非頗謬於聖人。論大道則先黃老而後六經。序游俠則退處士而進姦雄。述貨殖則崇姦利而羞貧賤。此其所蔽也。然則劉向揚雄。博極群書。皆稱遷有良史之才。服其善序事理。辯而不華。質而不野。其文直。其事核。不虛美。不隱惡。故謂之實錄。泰山琅邪群盜徐勃等。阻山攻城。斷道路。遣直指使者暴勝之等。衣繡衣。仗斧鉞。分部逐捕。刺史郡守已下皆伏誅。
三年春二月。御史大夫王延年有罪自殺。執金吾杜周為御史大夫。初搉酒酤。三月。上行幸太山。修封禪。祠明堂。因受計還北海。祠恆山。瘞玄玉。夏大旱。四月。赦天下。所過無出田租。秋。匈奴入鴈門。太守坐畏懦棄市。
四年春正月。朝諸侯王於甘泉宮。貳師將軍李廣利將六萬餘騎。步兵七萬人出朔方。因杆將軍公孫敖將萬騎步兵三萬人出鴈門。遊擊將軍韓說將步兵三萬人出五原。彊弩將軍路博德將步兵萬餘人。與貳師將。軍會。與匈奴戰不利。皆引還。夏四月。立皇子髆為昌邑王。秋九月。令死罪人贖錢五十萬。減死一等。
五年冬十月。行幸雍。祠五畤。遂登隴崆峒而還。十有二月辛巳朔旦冬至。始立泰畤於甘泉。夏五月。諫議大夫終軍使者安國少季使南越。欲令入朝。比內諸侯。軍自請願受大冠。衣長纓。必羈王之頸。致之闕下。軍既至。越王聽命。上大悅。賜南越王大臣印綬。令一用漢法。使者留鎮撫之。王太后皆莊嚴將入朝。越相呂嘉不欲內屬。初尉他言事天子。期無失禮。要之不可以怵好言入見。亡國之勢也。故他欲入朝而不果。王太后置酒。請使者及嘉等。欲因使者權謀。因以誅嘉。使者相倚伏。莫敢發。嘉覺之則趨出稱疾。陰謀作亂。令國中曰。王少年。太后中國人。與使者安國少季私通。專欲內屬。無顧我越民社稷萬世之計。遂攻殺太后及王。盡殺使者。齊相卜式上書。願父子將兵死南越。以盡臣節。上不遣而賢之。賜爵關內侯。黃金四十斤。田十頃。布告天下。丁丑晦。日有食之。秋。有蛙蝦蟆鬥闕下。上遣伏波將軍路鸵德。樓船將軍楊僕。戈船將軍嚴助。下瀨將軍祖廣明。因擊南越。別道出咸陽。會番禺城下。九月。列侯坐獻黃金酎祭宗廟不如法。奪爵者百六十人。欒大樂通侯坐誣罔腰斬。西羌眾十餘萬人反。與匈奴通使。攻安定。圍枹罕。匈奴入五原。殺太守。
六年冬十月。遣將軍李息征西羌。上將幸緱氏。至安邑桐鄉。聞南越破。因改桐鄉為聞喜縣。春。至汲新中鄉。得呂嘉首。因以中鄉為獲嘉縣。以南越地為南海蒼梧鬱林合浦交阯九真日南珠崖儋耳九郡。又遣將軍韓說平西南夷。以其地為武都牂牁越嶲沈黎文山五郡。秋東越王餘善反。遣橫海將軍韓說等擊之。又遣浮海將軍公孫賀出九原。彊弩將軍趙破奴出令居。擊匈奴。皆出塞二千餘里。不見虜而還。乃分武威酒泉郡。置張掖燉煌。徙民以實之。是歲。齊相卜式為御史大夫。
元封元年冬十月。上自帥師巡邊。置十二部將軍。勒兵十八萬騎。連旌旗徑千餘里。歷上郡西河五原。出長安城。北登單于臺。望朔方。臨北海。威震匈奴。遣使者邴吉告烏維單于曰。南越王頭巳懸於漢矣。今天子自將待邊。單于能戰。亟來。不能則臣服。何但逃伏漠北寒苦之地。為單于壟焉。單于怒。囚吉。遷之北海上。然終不敢出。上還祠皇帝於泰山。迺歸甘泉。東越殺其王餘善以降。遷其民於江淮之間。遂空其地。春正月。行幸緱氏。登镯高。聞聲稱萬歲者三。群臣吏卒。莫不稱皆聞之。於是封太室。以三百戶為奉邑。禁民無伐其山木。復其民。遂東巡海上。御史大夫卜式貶為太子太傅。內史倪寬為御史大夫。夏四月癸卯。上遂登封太嶽。初議封禪。諸儒對者五十餘人。未有所定。先是司馬相如病故。有遣書言封禪事。上以問內史倪寬。寬曰。陛下躬發聖德。統緝群元。宗祀天地。薦禮百神。精神所嚮。徵兆必報。天地並應。瑞符著明。封太山。禪梁父。昭姓考瑞。帝王之盛節也。將舉大事。優游數年。使群臣人人自畫。終莫能成。唯天子建中和之極。兼總條貫。金聲玉振。以順承天。慶垂萬世之基。上乃自制禮儀。採儒術以文焉。拜寬為御史大夫。從封禪。行。自太山復東巡海至碣石。自遼西歷北邊九原。歸於甘泉。初梁相有褚大通。通五經。為博士時。倪寬為弟子。及御史大夫缺。上徵大通。自以為得御史大夫。至洛陽。聞寬為之。大通大笑。及至。與寬議封禪於上前。大通不及寬。乃退而服曰。上誠知人。賜太山所過。民年七十巳上。及孤老帛。秋無出租算。賜天下民爵。女子百戶牛酒。五月。歸甘泉。秋。有星孛於東井。又孛於三台。本志以為其後衛太子亂之應。齊王閎薨。無子國除。
二年冬十月。行幸雍。祠五畤。春正月。行幸緱氏。遂至東萊。夏四月。祠太山。至瓠子。臨決河。令從臣等將軍巳下。皆負薪塞河。作瓠子之歌。赦所過徒。賜孤獨高年米。行還。築通天臺於甘泉。作飛廉館於長安。公孫卿言仙人可見。陛下每在常處。故不見。故作通天臺以候神。朝鮮王反。殺遼東太守。募天下死罪擊朝鮮。朝鮮本秦時屬遼東。漢興以為其遠難守。故遼水為塞。盧綰之反也。燕人衛滿亡命。聚黨千餘人在遼。居秦故地。稍稍侵屬其東小蠻夷而王之。地方數千里。保塞外為臣。傳子到孫。至右渠抗命不賓。故於是而伐之。六月。甘泉宮中生芝草九莖。上嘉之。乃赦天下。作芝房之歌。秋。作明堂於太山下。遣樓船將軍楊僕。左將軍荀彘。將應募罪人擊朝鮮。又遣將軍郭昌等平西南夷未服者。以為益州郡。
三年春。作角觝戲。以享外國朝獻者。三百餘里內人皆觀。夏。朝鮮斬其王右渠以降。以其地為樂浪臨屯玄菟貞番四郡。楊僕坐失亡多。免為庶人。荀彘坐爭功棄市。秋七月。濟西王瑞薨。瑞數犯法。有司請誅瑞。上不忍。凡再削國。去大半。瑞怨讟。瑞杜其南門。從一門出入。宮室府庫壞漏。財物以巨萬計盡腐。終不復收省。吏二千石欲以法治瑞。瑞輒求其罪詰之。無罪者藥之。所殺傷二千石甚眾。無子國除。武都氏人反。分徙酒泉郡。十二月雨雹如馬頭。
四年冬十月。行幸雍。祠五畤。通回中道。遂北出蕭關。至代而還。行幸河東。春三月祠后土。有神光集於靈壇。一夜三見。夏大旱。民多渴死。秋。匈奴寇邊。遣將軍郭昌屯朔方。
五年冬。上南巡至於盛唐。望祀虞舜於九嶷。登灊天柱山。自潯陽浮江。親射蛟魚於江中。獲之。遂北至琅邪。傍蒲浪海。所過禮祀名山大川。春三月。還至泰山增封。甲子。祀高祖於明堂以配天。因朝諸侯王。列侯受郡國計。夏四月。赦天下。賜鰥寡帛貧窮者粟。所幸縣無出租賦。大司馬大將軍衛青薨。諡曰烈侯。青既尊貴。而平陽侯曹孛有惡病。就國薨。長公主問列侯誰賢者。左右皆言大將軍。公主笑曰。此常騎從我。奈何。左右曰。於今尊貴無比。於是主諷太后。太后白之上。乃詔青尚平陽公主。與主合葬。起廝像廬山。初置刺史。部十二州。詔曰。蓋有非常之人。必有非常之功。非常之功。必待非常之人。故馬或奔踶而至千里。士或負俗之纍而立成功名。其令州郡。察吏民有茂才異等。可為將相。及使絕國者。以聞。
六年冬。幸回中。春作首山宮。三月行幸河東。祠后土。赦汾陰殊死巳下。賜天下貧民帛。益州昆明反。遣將軍郭昌擊之。夏。京師民觀角觝于上林。秋大旱蝗。
太初元年冬十月。行幸太山。十有一月甲子朔旦。冬至。祠上帝於明堂。乙酉。柏梁臺災。夏侯始昌先言其災日。始昌。魯人也。明於陰陽以術進。而為梁王太傅。上甚重之。以選昌為王太傅。十有二月。浈高里。祠后土。東臨渤海。望祀蓬萊。還受計於甘泉宮。春二月。起建章宮。夏五月。正律厤。以寅月為正首。色尚黃。數用五。定官名。正律厤。協音樂。昔夏以寅月為正。殷以丑月為正。周以子月為正。承三統。十一月。乾之初九。其位在子。天氣始起。生陰陽之化。故子為天統。六月坤之初六。其位在未。陰受陽任。成剛柔之刑。其衝在丑。故十二月為地統。正月乾之九三。萬物湊出於地。人奉之而承之。故寅為人統。自夏殷及周。三變而復故。漢用夏正。天統始施化於子半。日萌生而色赤。地統受之於丑始。化而色黃。半日色化而白。人統受之於寅始。孽成而黑。至寅半日生色青。故夏色尚黑。殷色尚白。周色尚赤。律厤。一曰備數。二曰和聲。三曰審度。四曰嘉量。五曰權衡。參伍以變。錯綜其數。校之氣物。和之心耳。以達自然之數。以順性命之理。數者。一十百千萬也。本起黃鍾之數。始於一。積之無窮。以周備事物之數。職在太史掌之。聲者。宮商角徵羽。所以諧八音。正情性。移風俗也。八音者。土曰缶。匏曰笙。皮曰鼓。竹曰管。絲曰絃。石曰磬。金曰鍾。木曰柷敔。角者。觸也。物出於地。載芒角也。徵者。祉也。物盛而繁祉也。宮者。中也。商者。量也。物盛而可量度也。羽者。宇也。物聚而覆宇之也。合之五行。則角為木。於五常為仁。於五事為貌。商為金為義為言。徵為火為禮為視。羽為水為智為聽。宮為土為信為思為心。宮為君。商為臣。角為民。徵為事。羽為物。六律。律法也。以統氣類物。子曰黃鍾。寅曰太族。辰曰姑洗。午曰蕤賓。申曰夷則。戊曰無射。六呂。呂。助也。以助陽宣氣。未曰林鍾。酉曰南呂。亥曰應鍾。丑曰大呂。卯曰夾鍾。巳曰中呂。黃鍾。黃中色也。鍾。種也。言以中色布種物也。大呂。呂。助陽也。
太族。族。湊也。言湊地上爾也。夾鍾。夾輔陽也。姑洗。姑。固也。洗。潔也。言固潔物也。中呂。陰始起未發。居中而助陽也。蕤賓。蕤。繼也。賓。導也。言陽導物而繼之也。林鍾。林。居也。言陰受陽任。居鍾物也。夷則。夷。傷也。則。法也。言陽正法。使陰夷當傷之物也。南呂。南。任也。陰受陽。任成物也。無射。射。厭也。陽究陰。成終而復始。無厭之也。應鍾。陰應陽而後鍾物也。五聲之本。生於黃鍾。黃鍾之律。長九寸為管。或損或益。以定五聲。九六相生。陰陽之應。故三分黃鍾。損一下生林鍾。三分林鍾。益一上生太族。三分太族。損一下生南呂。三分南呂，益一上生姑洗。三分姑洗。損一下生應鍾。三分應鍾。益一上生蕤賓。三分蕤賓。損一下生大呂。三分大呂。益一上生夷則。三分夷則。損一下生夾鍾。三分夾鍾。益一上生無射。三分無射。損一下生中呂。陰陽相生。自黃鍾始。而左轉八八六十四為位。其法皆用銅。職在太樂。太常掌之。度者。分寸尺丈引也。所以度長短也。本起於黃鍾之長。以秬黍之中者。一黍廣度之。九十分黃鍾之長。一黍為一分。十分為一寸。十寸為尺。十尺為丈。十丈為一引。而五度審矣。職在內官。廷尉掌之。量者。籥合升斗斛也。所以量多少。本起黃鍾之籥。以秬黍之中者。千有二百實為一籥。十籥為合。十合為升。十升為斗。十斗為斛。而五量為嘉矣。籥者興也。合者。合也。升者。登也。斗者。聚也。斛者。角也。職在太倉。大司農掌之。權衡者。所以平輕重銖兩斤鈞石也。本起黃鍾之重。籥容千有二百黍。重十二銖。二十四銖為兩。十六兩為斤。三十斤為鈞。四鈞為石。銖者。從微至見。可殊異也。兩者。兩鍾之重也。二十四氣為象。斤者。明也。三百八十四銖為易。二篇之文。陰陽變動之象。十六兩為斤。斤者。四時乘四方之象也。鈞者。以平均物也。三十斤。一月之象也。石者。大也。權之大者也。四鈞。四時之象也。重一百二十斤。十二月之象也。而五權備矣。物與權均而生衡。衡運而生規。規圓而生矩。矩方而生繩。繩直而生物定矣。是謂五則。君臣用焉。以定國禮。百工由焉。以為法式。職在鴻臚。鴻臚掌之。夫推厤生律。制器。權衡規矩。準繩度量。探賾索隱。鉤深致遠。莫不用焉。匈奴單于好殺伐。左右大都尉。欲殺單于以降漢。於是使因杆將軍公孫敖。築受降城於塞外。事覺。左右大都尉誅死。秋八月。行幸安定。發天下謫民。遣貳師將軍李廣利征大宛。秋。大蝗自東方飛至燉煌。
二年春正月戊申。丞相石慶薨。慶即奮之小子。世以淳厚為行。奮四子皆以孝謹。位至二千石。故景帝并其號曰萬石君。萬石君過宮門闕。必下車步走。見路馬必軾。子孫勝冠者在側。雖燕必冠。申申如也。童僕侃侃如也。唯謹爾。上賜食於家。稽首俯伏而食。如在上前。其執喪哀戚。而子孫遵教亦如之。以敬謹聞於郡國。奮長子建。為郎中令。建奏事。事下建讀之。而馬字少一點。建驚恐曰。死罪矣。其畏懼如此。有言於上。屏人言極切。廷見若不能言。慶為太僕從出。上問車中幾馬。慶以鞭數馬畢。乃舉手曰六馬。慶於兄弟最為輕易。然猶如此。諸孫皆孝。唯建最甚。萬石君卒。建在喪。扶杖乃能行。歲餘亦死。初慶為齊相。齊相慕其家行。不言而治。及為丞相。厚謹而已。太僕公孫賀為丞相。二月行幸河東。祠后土。令天下大酺五日。膢五日。祠門戶比臘。夏五月。藉吏民而補車騎馬。秋蝗。遣浚稽將軍趙破奴將二萬騎出朔方擊匈奴。為匈奴八萬騎所圍。遂沒其軍。破奴居匈奴中十餘年。後亡歸漢。冬十有二月。御史大夫倪寬卒。初寬以儒學進。家貧。受業博士。嘗為弟子都養。時行賃作。帶經而鉏。休息輒誦讀。為廷尉卒吏。以不習吏事。除為從史。徙之北地視畜。數年還。廷尉適有疑奏。已再見卻矣。掾吏莫知所為。寬言其意。事即得可。後上問張湯。前奏事非掾吏所為。誰為之。湯對曰。臣從史倪寬。湯由是以寬為奏讞掾。徙為侍御史。見上。問尚書經義數事。為太中大夫。遷左內史。民甚信重之。後有軍發左內史粟負租。課殿當免。吏民聞之。輸租襁負不絕。課更以最。
三年春正月。行巡狩海上。膠東相王延廣為御史大夫。夏四月。還修封泰山。禪石閭。遣光祿大夫徐息築五原塞外列城。西北到盧朐山。遊擊將軍韓說將兵屯之。彊弩將軍路博德築居延城。秋。匈奴黎湖塗單于入定襄雲中。殺略數千人。入張掖酒泉。殺都尉。
四年春正月。貳師將軍李廣利斬大宛王首。獲汗血馬。初廣利將騎六千。步兵數萬人。至貳師城下取善馬。西至郁夷城。當道小國各城守。不肯給食。食乏而還。往來二歲。到燉煌。士卒十遣二三。上書請罷兵。上大怒。乃益發兵卒六萬人。負從者不豫。牛十萬。馬二萬。驢騾馲駝以十萬數。多齎糧。轉運奉軍。天下騷動。廣利遂進兵。當道小國皆送迎給廩食。徑到大宛城。圍宛三十餘日。宛中貴人共殺其王母寡。奉其首。出食給軍。悉出善馬。漢擇取其善馬十匹。中馬三千餘匹。乃共與立宛貴人昧察為王。與盟而還。諸所過小國。皆遣子弟從入獻見。因為質焉。還玉門關。死者萬餘人。馬數千餘匹。行乏食。戰死甚多。將吏貪。不愛士卒。故死亡者多。上以為萬里而伐。不錄其過。乃封廣利為海西侯。封騎士趙弟殺郁城王為新畤侯。拜卿三人。二千石數百人。千戶以下千有餘人。廣利者。李夫人兄也。廣利弟延年。性知音。善歌舞。上愛之。乃為新聲變曲。聞者莫不感動。而李夫人亦善舞。甚姣麗有寵。李夫人病篤。上自臨候之。夫人蒙被。上問而謝曰。妾聞婦人貌不修飾。不見君父。妾不敢宴墮見。上曰。夫人病甚。殆將不起。宜見我囑託兄弟乎。將加賜千斤。而與兄弟尊官乎。李夫人答曰。尊官在帝。不在一見。上固欲見之。夫人遂轉向壁歔欷不復言。於是上不悅而起。姊妹讓之曰。貴人獨不見囑託兄弟邪。何為恨上如此。夫人曰。所以不見帝者。乃所以深託兄弟也。夫以色事人者。衰則愛弛。愛弛則思絕。上所以戀戀者。乃以為平生容貌。今見我顏色毀壞。必有咄棄我意。尚復肯追思憫錄其兄弟哉。及夫人卒。上以后禮葬之。圖畫其形於甘泉宮。而尊重其兄弟。廣利為將軍。延年為協律都尉。上思念李夫人不已。有方士少翁。言能致其神。乃夜張燭。設帷幄。陳酒食。而令上居他帷。遙見好女子如李夫人。還帳。坐而眇然。不得就視。初。上發讖書曰。神馬當從西北來。後得烏孫好馬。名曰天馬。及得宛馬。馬汗血。言其先天馬子也。名曰天馬。更名烏孫馬曰西北極馬。上甚好宛馬。每使使者相望於道。率十輩。大者數百人。小者百餘人。一歲中使多者十餘輩。少者五六輩。遠者八九歲。近者五六歲而還。不能無侵盜幣物。及使失旨者。輒案重罪以激怒之。因復求使自贖。由是使無窮已。而輕犯法。募吏民自占使者。無問所從來皆遣之。而漢使窮河源矣。外國朝貢並至。上乃悉從外國客。巡行至海上。大都多人民則過之。觀民人府庫之饒厚。賞賜作角觝戲。出奇戲。酒池肉林。以觀示之。秋。起明光宮。冬行幸回中。徙弘農都尉。治武關。稅出入者。以給吏卒食。大宛既破。外國振恐。上欲遂困匈奴。下詔曰。高皇帝遺朕平城之憂。高后時。單于書絕悖逆。齊桓公復九世之讎。春秋大之。於是復圖匈奴矣。遣中郎將蘇武至匈奴。匈奴留武不得歸。武固執漢節。不肯降。
天漢元年春正月。行幸甘泉。郊泰畤。三月行幸河東。祠后土。匈奴使使來獻大羽白氂。夏大旱。五月赦天下。秋。發謫戍屯五原。監軍御史穿北軍壘垣。以為賈區宇。軍正丞胡建欲誅之。陰約其從卒。監軍御史與諸校尉列坐。建趨至拜謁。因令卒引御史斬之。諸校尉驚愕不知所謂。建遂上奏曰。監軍御史。穿北軍垣以為賈利。於使文吏。議不至重。高皇帝法曰。璧壘已定。穿踰不由路。是謂姦人。姦人者殺之。臣謹案軍法曰正無屬將軍。將軍有罪以聞。二千石以下行軍法焉。臣謹案以法斬。上壯其節制。書答曰。國容不入軍容。軍容不入國容。何文吏也。建有何疑焉。是歲濟南太守王延年為御史大夫。
二年春。行幸東海還。幸回中。夏五月。貳師將軍李廣利將三萬騎。出酒泉擊匈奴。斬首虜萬餘級。因杆將軍出西河。騎都尉李陵將步卒五千出居延。與鞮汗單于戰。斬首萬餘級。陵兵敗降匈奴。陵者。李廣孫。敢兄當戶之子。上使陵為貳師將軍督輜重。陵稽首曰。願得自當一隊。上曰。吾無騎與汝。陵曰。不用騎。願以少擊眾。步兵五千人。涉單于庭。上壯而許之。陵至浚稽山。與單于相遇。以騎三萬攻陵。陵千餘弩俱發。應弦皆倒。虜還走上山。陵追擊之。殺數千人。單于大驚。召左右賢王。馳兵八萬騎攻陵。陵且戰且卻。南行數日。抵山谷中。復大戰。斬首三千餘級。引兵東南。五日抵大澤葭葦中。虜從上風縱火燒陵。陵亦令軍縱火以自救。南行至山下。單于在山上。使其子將騎擊陵。陵自步鬥樹木間。復殺虜數千。因發連弩射。單于下走。是日捕得生口。言單于曰。此漢精兵也。日引吾南行近塞。得無有伏兵乎。諸君長皆曰。單于自將數萬騎。擊漢數千人不能勝。後無以復使邊臣。令漢益輕匈奴。匈奴復力戰山谷間。尚四五十里得平地。不能破。乃還。是日戰數十合。復力戰。殺傷虜二千餘人。虜不利欲去。會陵軍中候管敢為校尉所辱。亡降匈奴。具言軍無後救。射矢且盡。單于大喜進兵。使騎並擊漢軍。疾呼曰。李陵韓延年趨降。遂遮道攻陵。四面射。矢下如雨。陵矢且盡。即棄軍去。士卒尚三千餘人。徒斬車輻持之。軍吏持尺刀。抵入山谷。單于入遮。從山上墜石下。士卒多死。不得行。陵曰。兵敗。吾死矣。軍吏或勸陵降。陵曰。吾不死。非壯士也。陵歎曰。使人有數十矢。足以免矣。今無兵復戰。令軍士人持三升糒。一片冰。令各散去。遮虜鄣相待。陵與延年俱上馬。壯士從者數十人。虜千騎追之。延年死。陵曰。無面目以報陛下。遂降。士卒分散。脫至塞者四百餘人。陵敗處去塞百餘里。單于以大女妻陵。立為右校王。上聞陵降。大怒。大臣憂懼。太史公司馬遷上言陵功。以陵之不死。宜欲得當以報漢也。初上遣貳師將軍出時。令陵為助兵。及陵與單于相持。而貳師無功。上以遷欲沮貳師。為陵遊說。後捕得匈奴生口。言陵教單于為兵法。上怒。乃族陵家。而下遷腐刑。陵聞之曰。教單于為兵者。乃緒也。非陵也。李緒者。故塞外都尉。先是降匈奴。陵痛其家以緒誅。乃使人刺殺緒。司馬子長既遭李陵之禍。喟然而歎。幽而發憤。遂著史記。始自黃帝以及秦漢。為太史公記。後為中書令。尊寵任職。益州刺史任安與遷書。責以不推賢貢士。遷報書曰。僕賴先人緒業。得待罪輦轂下。三十餘年矣。嘗廁下大夫之列。陪外庭末議。不能引綱維。盡思慮。今以虧形在𧄱茸之間。當何言哉。昔衛靈公與雍渠載。孔子適陳。商鞅因景監見。趙良為之寒心。同子參乘。袁絲變色。自古而恥之。奈何使刀鋸之餘。薦天下之豪傑哉。僕少負不羈之氣。長無鄉曲之譽。幸得奉薄技。出入周衛。而事乃有大謬。夫僕與李陵。趨舍異路。素非相善也。然觀其為人。事親孝。與士信。臨財廉。取與義。嘗思奮不顧身。以徇國家之急。僕以為有國士之風。夫人出萬死不顧一生之計。赴公家之難。斯亦奇矣。今舉事一不當。而全驅保妻子之臣。隨而媒孽其短。僕誠痛心。且李陵提步卒不滿五千。深距戎馬之地。足歷王庭。垂餌虎口。橫挑彊胡。挫億萬之師。虜救死扶傷不給。悉舉引弓之民。一國共攻之。轉鬥千里。矢盡道窮。救兵不至。士卒死傷如積。然李陵一呼勞軍。軍士無不奮躬流涕。沬血飲泣。張空卷。冒白刃。北首爭死敵場。雖古名將。不見過也。身雖陷敗。其所摧破。亦足暴功於天下。僕以為陵之不死。直欲得當報漢也。時主上聞陵敗。食不甘味。聽朝不怡。憂懼不知所出。僕竊不自量。欲效其款款之愚。因推此意以言之。欲以廣主上之意。上以僕非沮貳師而為陵遊說。遂下之於吏。拳拳之忠。終不能自明列。身非木石。獨與法吏為伍。深幽囹圄之中。誰可告愬者。僕聞太上不辱先。其次不辱身。其次不辱色。其次不辱辭令。且藏獲婢妾。猶能引決。僕所以引忍苟活。身陷糞土之中而不辭者。私心有所不盡。疾沒世而名不稱於後世也。昔西伯拘而演周易。仲尼厄而作春秋。屈原放逐。乃賦離騷。左丘明失明。厥有國語。孫子臏足。兵法修列。僕竊不自量。託於無能之辭。欲網羅天下放逸舊文。亦欲以究天人之際。通古今之變。成一家之言。僕誠以著此書。藏之名山。傳之後人。雖萬被戮。豈有悔哉。太史公記。凡百三十篇。五十餘萬言。遷父談亦為太史公。自敘其先。重黎之後。世掌天地官也。本傳曰。司馬遷據左氏春秋國語。採世家戰國策。逮楚漢春秋。接其後事。迄於天漢。其言秦漢詳矣。至於採摭經傳。分散百家之事。甚多疏略。或有抵忤。又其是非頗謬於聖人。論大道則先黃老而後六經。序游俠則退處士而進姦雄。述貨殖則崇姦利而羞貧賤。此其所蔽也。然則劉向揚雄。博極群書。皆稱遷有良史之才。服其善序事理。辯而不華。質而不野。其文直。其事核。不虛美。不隱惡。故謂之實錄。泰山琅邪群盜徐勃等。阻山攻城。斷道路。遣直指使者暴勝之等。衣繡衣。仗斧鉞。分部逐捕。刺史郡守已下皆伏誅。
三年春二月。御史大夫王延年有罪自殺。執金吾杜周為御史大夫。初搉酒酤。三月。上行幸太山。修封禪。祠明堂。因受計還北海。祠恆山。瘞玄玉。夏大旱。四月。赦天下。所過無出田租。秋。匈奴入鴈門。太守坐畏懦棄市。
四年春正月。朝諸侯王於甘泉宮。貳師將軍李廣利將六萬餘騎。步兵七萬人出朔方。因杆將軍公孫敖將萬騎步兵三萬人出鴈門。遊擊將軍韓說將步兵三萬人出五原。彊弩將軍路博德將步兵萬餘人。與貳師將。軍會。與匈奴戰不利。皆引還。夏四月。立皇子髆為昌邑王。秋九月。令死罪人贖錢五十萬。減死一等。
