大壯：內外二象動而健，陽勝陰而為《壯》。《易》曰：「羝羊觸藩，羸其角。」進退難也。壯不可極，極則敗；物不可極，極則反。故曰：「君子用罔，小人用壯。」與《震》為飛伏。九四、諸侯之世，初九、元士在應，建始戊戌至癸卯，積筭起癸卯至壬寅，五星從位起太白，角宿從位降庚午，分氣候三十六。雷在天上，健而動，陽升陰降，陽來盪陰，吉凶隨爻，著于四時。九四、庚午火之位，入《坤》為卦之本。起于子，滅于寅。陰陽進退，六位不居，周流六虛，外象《震》入《兌》，為陰悅適，爻為剛長，次降入《夬》，陽決陰之象，入澤天《夬》卦。
大壯：內外二象動而健，陽勝陰而為《壯》。《易》曰：「羝羊觸藩，羸其角。」進退難也。壯不可極，極則敗；物不可極，極則反。故曰：「君子用罔，小人用壯。」與《震》為飛伏。九四、諸侯之世，初九、元士在應，建始戊戌至癸卯，積筭起癸卯至壬寅，五星從位起太白，角宿從位降庚午，分氣候三十六。雷在天上，健而動，陽升陰降，陽來盪陰，吉凶隨爻，著于四時。九四、庚午火之位，入《坤》為卦之本。起于子，滅于寅。陰陽進退，六位不居，周流六虛，外象《震》入《兌》，為陰悅適，爻為剛長，次降入《夬》，陽決陰之象，入澤天《夬》卦。
