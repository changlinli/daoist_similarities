豐，大也。明以動，故丰。王假之，尚大也。勿憂宜日中，宜照天下也。日中則昃，月盈則食，天地盈虛，與時消息，而況人於人乎？況於鬼神乎？
雷電皆至，豐；君子以折獄致刑。
雖旬无咎，過旬災也。
有孚發若，信以發志也。
豐其沛，不可大事也。折其右肱，終不可用也。
豐其蔀，位不當也。日中見斗，幽不明也。遇其夷主，吉；行也。
六五之吉，有慶也。
豐其屋，天際翔也。闚其戶，闃其无人，自藏也。
