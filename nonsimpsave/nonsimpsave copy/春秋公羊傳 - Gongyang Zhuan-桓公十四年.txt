十有四年春，正月，公會鄭伯于曹。
無冰。何以書？記異也。
夏，五。鄭伯使其弟語來盟。夏五者何？無聞焉爾。
秋，八月壬申，御廩災。御廩者何？粢盛委之所藏也。御廩災，何以書？記災也。
乙亥，嘗。常事不書，此何以書？譏。何譏爾？譏嘗也。曰：猶嘗乎！御廩災，不如勿嘗而已矣！
冬，十有二月丁巳，齊侯祿父卒。
宋人以齊人、衛人、蔡人、陳人伐鄭。以者何？行其意也。
十有四年春，正月，公會鄭伯于曹。
無冰。何以書？記異也。
夏，五。鄭伯使其弟語來盟。夏五者何？無聞焉爾。
秋，八月壬申，御廩災。御廩者何？粢盛委之所藏也。御廩災，何以書？記災也。
乙亥，嘗。常事不書，此何以書？譏。何譏爾？譏嘗也。曰：猶嘗乎！御廩災，不如勿嘗而已矣！
冬，十有二月丁巳，齊侯祿父卒。
宋人以齊人、衛人、蔡人、陳人伐鄭。以者何？行其意也。
