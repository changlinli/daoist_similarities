四年春，王二月，莒人伐杞，取牟婁。牟婁者何？杞之邑也。外取邑不書，此何以書？疾始取邑也。
戊申，衛州吁弒其君完。曷為以國氏？當國也。
夏，公及宋公遇于清。遇者何？不期也。一君出，一君要之也。
宋公、陳侯、蔡人、衛人伐鄭。秋，翬帥師會宋公、陳侯、蔡人、衛人伐鄭。翬者何？公子翬也。何以不稱公子？貶。曷為貶？與弒公也。其與弒公奈何？公子翬諂乎隱公，謂隱公曰：「百姓安子，諸侯說子，盍終為君矣？」隱曰：「吾否，吾使修涂裘，吾將老焉。」公子翬恐若其言聞乎桓，於是謂桓曰：「吾為子口隱矣。隱曰：『吾不反也。』」桓曰：「然則奈何？」曰：「請作難，弒隱公。」於鐘巫之祭焉弒隱公也。
九月，衛人殺州吁于濮。其稱人何？討賊之辭也。
冬，十有二月，衛人立晉。晉者何？公子晉也。立者何？立者不宜立也。其稱人何？眾立之之辭也。然則孰立之？石碏立之。石碏立之，則其稱人何？眾之所欲立也。眾雖欲立之，其立之非也。
四年春，王二月，莒人伐杞，取牟婁。牟婁者何？杞之邑也。外取邑不書，此何以書？疾始取邑也。
戊申，衛州吁弒其君完。曷為以國氏？當國也。
夏，公及宋公遇于清。遇者何？不期也。一君出，一君要之也。
宋公、陳侯、蔡人、衛人伐鄭。秋，翬帥師會宋公、陳侯、蔡人、衛人伐鄭。翬者何？公子翬也。何以不稱公子？貶。曷為貶？與弒公也。其與弒公奈何？公子翬諂乎隱公，謂隱公曰：「百姓安子，諸侯說子，盍終為君矣？」隱曰：「吾否，吾使修涂裘，吾將老焉。」公子翬恐若其言聞乎桓，於是謂桓曰：「吾為子口隱矣。隱曰：『吾不反也。』」桓曰：「然則奈何？」曰：「請作難，弒隱公。」於鐘巫之祭焉弒隱公也。
九月，衛人殺州吁于濮。其稱人何？討賊之辭也。
冬，十有二月，衛人立晉。晉者何？公子晉也。立者何？立者不宜立也。其稱人何？眾立之之辭也。然則孰立之？石碏立之。石碏立之，則其稱人何？眾之所欲立也。眾雖欲立之，其立之非也。
