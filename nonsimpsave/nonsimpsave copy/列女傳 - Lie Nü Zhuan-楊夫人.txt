楊夫人者，漢丞相安平侯楊敞之妻也。漢昭帝崩，昌邑王賀即帝位，淫亂，大將軍霍光與車騎將軍張安世謀，欲廢賀更立帝。議已定，使大司農田延年報敞。敞驚懼，不知所言，汗出浹背，徒曰唯唯而已。
延年出更衣，夫人遽從東廂謂敞曰：「此國之大事，今大將軍議已定，使九卿來報君侯。君侯不疾應，與大將軍同心，猶與無決，先事誅。」延年從更衣還，敞﹑夫人與延年參語許諾，請奉大將軍教令。遂共廢昌邑王，立宣帝。居月餘，敞薨，益封三千五百戶。君子謂：「敞夫人可謂知事之機者矣。」《詩》云：「辰彼碩女，令德來教。」此之謂也。
楊夫人者，漢丞相安平侯楊敞之妻也。漢昭帝崩，昌邑王賀即帝位，淫亂，大將軍霍光與車騎將軍張安世謀，欲廢賀更立帝。議已定，使大司農田延年報敞。敞驚懼，不知所言，汗出浹背，徒曰唯唯而已。
延年出更衣，夫人遽從東廂謂敞曰：「此國之大事，今大將軍議已定，使九卿來報君侯。君侯不疾應，與大將軍同心，猶與無決，先事誅。」延年從更衣還，敞﹑夫人與延年參語許諾，請奉大將軍教令。遂共廢昌邑王，立宣帝。居月餘，敞薨，益封三千五百戶。君子謂：「敞夫人可謂知事之機者矣。」《詩》云：「辰彼碩女，令德來教。」此之謂也。
