十年春，王正月，公敗齊師於長勺。不日，疑戰也。疑戰而曰敗，勝內也。
二月，公侵宋。侵時，此其月何也？乃深其怨於齊，又退侵宋以眾其敵，惡之，故謹而月之。
三月，宋人遷宿。遷，亡辭也。其不地，宿不復見也。遷者，猶未失其國家以往者也。
夏，六月，齊師、宋師次於郎。次，止也。畏我也。公敗宋師於乘丘。不日，疑戰也。疑戰而曰敗，勝內也。
秋，九月，荊敗蔡師於莘，以蔡侯獻武歸。荊者楚也。何為謂之荊？狄之也。何為狄之？聖人立，必後至，天子弱，必先叛：故曰荊，狄之也。蔡侯何以名也？絕之也。何為絕之？獲也。中國不言敗，此其言敗何也？中國不言敗，蔡侯其見獲乎？其言敗何也？釋蔡侯之獲也。以歸，猶愈乎執也。
冬，十月，齊師滅譚，譚子奔莒。
十年春，王正月，公敗齊師於長勺。不日，疑戰也。疑戰而曰敗，勝內也。
二月，公侵宋。侵時，此其月何也？乃深其怨於齊，又退侵宋以眾其敵，惡之，故謹而月之。
三月，宋人遷宿。遷，亡辭也。其不地，宿不復見也。遷者，猶未失其國家以往者也。
夏，六月，齊師、宋師次於郎。次，止也。畏我也。公敗宋師於乘丘。不日，疑戰也。疑戰而曰敗，勝內也。
秋，九月，荊敗蔡師於莘，以蔡侯獻武歸。荊者楚也。何為謂之荊？狄之也。何為狄之？聖人立，必後至，天子弱，必先叛：故曰荊，狄之也。蔡侯何以名也？絕之也。何為絕之？獲也。中國不言敗，此其言敗何也？中國不言敗，蔡侯其見獲乎？其言敗何也？釋蔡侯之獲也。以歸，猶愈乎執也。
冬，十月，齊師滅譚，譚子奔莒。
