二十年春，王正月。
夏，曹公孫會自鄸出奔宋。奔未有言自者，此其言自何？畔也。畔則曷為不言其畔？為公子喜時之後諱也。《春秋》為賢者諱。何賢乎公子喜時？讓國也。其讓國奈何？曹伯廬卒于師，則未知公子喜時從與？公子負芻從與？或為主于國？或為主于師？公子喜時見公子負芻之當主也，逡巡而退。賢公子喜時，則曷為為會諱？君子之善善也長，惡惡也短，惡惡止其身，善善及子孫。賢者子孫，故君子為之諱也。
秋，盜殺衛侯之兄輒。母兄稱兄，兄何以不立？有疾也。何疾爾？惡疾也。
冬，十月，宋華亥、向甯、華定出奔陳。
十有一月辛卯，蔡侯廬卒。
二十年春，王正月。
夏，曹公孫會自鄸出奔宋。奔未有言自者，此其言自何？畔也。畔則曷為不言其畔？為公子喜時之後諱也。《春秋》為賢者諱。何賢乎公子喜時？讓國也。其讓國奈何？曹伯廬卒于師，則未知公子喜時從與？公子負芻從與？或為主于國？或為主于師？公子喜時見公子負芻之當主也，逡巡而退。賢公子喜時，則曷為為會諱？君子之善善也長，惡惡也短，惡惡止其身，善善及子孫。賢者子孫，故君子為之諱也。
秋，盜殺衛侯之兄輒。母兄稱兄，兄何以不立？有疾也。何疾爾？惡疾也。
冬，十月，宋華亥、向甯、華定出奔陳。
十有一月辛卯，蔡侯廬卒。
