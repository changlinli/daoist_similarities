漢棠邑候陳嬰之母也。始，嬰為東陽令史，居縣素信，為長者。秦二世之時，東陽少年殺縣令，相聚數千人，欲立長帥，未有所用，乃請陳嬰。嬰謝不能，遂強立之，縣中從之得二萬人，欲立嬰為王。
嬰母曰：「我為子家婦，聞先故不甚貴。今暴得大名，不祥。不如以兵有所屬，事成猶得封候，敗則易以亡，可無為人所指名也。」嬰從其言，以兵屬項梁，梁以為上柱國。後項氏敗，嬰歸漢，以功封棠邑候。君子曰：「嬰母知天命，又能守先故之業，流祚後世，謀慮深矣。」《詩》曰：「貽厥孫謀，以燕翼子。」此之謂也。
漢棠邑候陳嬰之母也。始，嬰為東陽令史，居縣素信，為長者。秦二世之時，東陽少年殺縣令，相聚數千人，欲立長帥，未有所用，乃請陳嬰。嬰謝不能，遂強立之，縣中從之得二萬人，欲立嬰為王。
嬰母曰：「我為子家婦，聞先故不甚貴。今暴得大名，不祥。不如以兵有所屬，事成猶得封候，敗則易以亡，可無為人所指名也。」嬰從其言，以兵屬項梁，梁以為上柱國。後項氏敗，嬰歸漢，以功封棠邑候。君子曰：「嬰母知天命，又能守先故之業，流祚後世，謀慮深矣。」《詩》曰：「貽厥孫謀，以燕翼子。」此之謂也。
