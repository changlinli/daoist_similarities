武王問太公曰：「王者舉兵，欲簡練英雄，知士之高下，為之奈何？」太公曰：「夫士外貌不與中情相應者十五：有嚴而不肖者；有溫良而為盜者；有貌恭敬而心慢者；有外廉謹而內無至誠者；有精精而無情者；有湛湛而無誠者；有好謀而不決者；有如果敢而不能者；有悾悾而不信者；有怳怳惚惚而反忠實者；有詭激而有功效者；有外勇而內怯者；有肅肅而反易人者；有嗃嗃而反靜愨者；有勢虛形劣而外出無所不至、無所不遂者。天下所賤，聖人所貴；凡人莫知，非有大明不見其際，此士之外貌不與中情相應者也。」
武王曰：「何以知之？」太公曰：「知之有八徵：一曰、問之以言，以觀其辭。二曰、窮之以辭，以觀其變。三曰、與之閒謀，以觀其誠。四曰、明白顯問，以觀其德。五曰、使之以財，以觀其廉。六曰、試之以色，以觀其貞。七曰、告之以難，以觀其勇。八曰、醉之以酒，以觀其態。八徵皆備，則賢、不肖別矣。」
武王問太公曰：「王者舉兵，欲簡練英雄，知士之高下，為之奈何？」太公曰：「夫士外貌不與中情相應者十五：有嚴而不肖者；有溫良而為盜者；有貌恭敬而心慢者；有外廉謹而內無至誠者；有精精而無情者；有湛湛而無誠者；有好謀而不決者；有如果敢而不能者；有悾悾而不信者；有怳怳惚惚而反忠實者；有詭激而有功效者；有外勇而內怯者；有肅肅而反易人者；有嗃嗃而反靜愨者；有勢虛形劣而外出無所不至、無所不遂者。天下所賤，聖人所貴；凡人莫知，非有大明不見其際，此士之外貌不與中情相應者也。」
武王曰：「何以知之？」太公曰：「知之有八徵：一曰、問之以言，以觀其辭。二曰、窮之以辭，以觀其變。三曰、與之閒謀，以觀其誠。四曰、明白顯問，以觀其德。五曰、使之以財，以觀其廉。六曰、試之以色，以觀其貞。七曰、告之以難，以觀其勇。八曰、醉之以酒，以觀其態。八徵皆備，則賢、不肖別矣。」
