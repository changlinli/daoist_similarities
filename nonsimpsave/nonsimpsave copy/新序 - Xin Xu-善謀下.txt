沛公與項籍，俱受令於楚懷王。曰：「先入咸陽者王之。」沛公將從武關入，至南陽守戰，南陽守齮保宛城，堅守不下，沛公引兵圍宛三匝，南陽守欲自殺，其舍人陳恢止之曰：「死未晚也。」於是恢乃踰城見沛公曰：「臣聞足下約先入咸陽者王之，今足下留兵盡日圍宛，宛，大郡之都也，連城數十，人民眾，蓄積多，其吏民自以為降而死，故皆堅守乘城，足下攻之，死傷者必多，死者未收，傷者未瘳，足下曠日則事留，引兵而去宛，完繕弊甲，砥礪調兵，而隨足下之後，足下前則失咸陽之約，後有強宛之患，竊為足下危之。為足下計者，莫如約宛守降封之，因使止守，引其甲卒，與之西擊，諸城未下者，聞聲爭開門而待，足下通行無所累。」沛公曰：「善。」乃以宛守為殷侯，封陳恢千戶，引兵西，無不下者，遂先入咸陽，陳恢之謀也。
漢王既用滕公、蕭何之言，擢拜韓信為上將軍，引信上坐，王問曰：「丞相數言將軍，將軍何以教寡人計策？」信謝，因問王曰：「
今東向爭權天下，豈非項王耶？曰然，大王自斷勇仁悍強，庸與項王？」漢王默然良久，曰：「不如也！」信再拜賀曰：「唯信亦以為大王不如也。然臣嘗事楚，請言項王為人。項王喑噁叱吒，千人皆廢，然不能任屬賢將，此匹夫之勇耳。項王見人恭謹，言語呴呴，人疾病，涕泣分食飲，至使人有功當封爵，印刓綬弊，忍不能與，此所謂婦人之仁。項王雖霸天下而臣諸侯，不居關中，都彭城，又背義帝約，而以親愛王，諸侯不平。諸侯之見項王頡逐義帝江南，亦皆歸逐其主自王善地。項王所過，無不殘滅多怨，百姓不附，特劫於威強服耳。名雖為霸王，實失民心，故曰其強易弱。今大王誠反其道，任天下武勇，何不誅？以天下城邑封功臣，何不服？以義兵從思東歸之士，何不散？且三秦王為秦將，將秦子弟數歲，所殺亡不可勝計，又欺其眾降諸侯至新安，項王詐坑秦降卒二十餘萬人，唯獨邯、欣、翳脫，秦父兄怨此三人，痛入骨髓。今楚強以威王此三人，秦民莫愛，大王之入武關，秋毫無所害，除秦苛法，與秦民約，法三章，且秦民無不欲得大王王秦者，於諸侯約，大王當王關中，民戶知之，大王失職之蜀，民無不恨者，今大王舉而東，三秦可傳檄而定也。」於是漢王喜，自以為得信晚，遂聽信計，部署諸將所擊。八月，漢王東出，秦民歸漢，漢王遂誅三秦，定其地，收諸侯兵討項王，定帝業，韓信之謀也。
趙地亂，武臣、張耳、陳餘定趙地，立武臣為趙王，張耳為相，陳餘為將軍。趙王間出，為燕軍所得，燕囚之，欲與三分其地，乃歸王，使者至，燕輒殺之，以固求地。張耳、陳餘患之，有廝養卒謝其舍中人曰：「吾為公說燕，與趙王載歸。」舍中人皆笑之曰：「使者往十輩死，若何以能得王？」廝養卒曰：「非若所知。」乃洗沐往見張耳、陳餘，遣行見燕王，燕王問之，對曰：「賤人希見長者，願請一卮酒。」已飲，又問之。復曰：「賤人希見長者，願復請一卮酒。」與之酒。卒曰：「王知臣何欲？」燕王曰：「欲得而王耳。」卒曰：「君知張耳、陳餘何人也？」燕王曰：「賢人也。」曰：「君知其意何欲？」曰：「欲得其王耳。」趙卒笑曰：「君未知兩人所欲也。夫武臣、張耳、陳餘杖馬策，下趙數十城，此亦各欲南面而王，豈為卿相哉？夫臣與主，豈可同日道哉？顧其勢始定，未敢三分而王。且以少長先立武臣為王，以持趙心，今趙地已服，此兩人亦欲分趙而王，時未可耳。今君囚趙王，此兩人名為求趙王，實欲燕殺之，此兩人分趙自立。夫以一趙尚易燕，況兩賢王左提右挈，執直義而以責不直之弱，燕滅無日矣。」燕王以為然，乃遣趙王，養卒為御而歸，遂得反國，復立為王，趙卒之謀也。
酈食其號酈生，說漢王曰：「臣聞之，知天之天者，王事可成；不知天之天者，王事不可成。王者以民為天，而民以食為天。夫敖倉，天下轉輸久矣，臣聞其下乃有藏粟甚多。楚人拔滎陽，不堅守敖倉，乃引而東，令謫過卒分守成皋，此乃天所以資漢。方今楚易取而漢反卻，自奪其便，臣竊以為過矣。且兩雄不俱立，楚、漢久相持不決，百姓騷動，海內搖蕩，農夫釋耒，工女下機，天下之心，未有所定也。願陛下急復進兵收取滎陽，據廒倉之粟，塞成皋之險，杜太行之路，距蜚狐之口，守白馬之津，以示諸侯形制之勢，則天下知所歸矣。」漢王曰：「善。」乃從其計劃，復守廒倉，卒糧食不盡，以擒項氏。其後吳、楚反，將軍竇嬰，周亞夫復據廒倉，塞成皋如前，以破吳、楚。皆酈生之謀也。
酈生說漢王曰：「方今燕、趙已復，唯齊未下，今田橫據千里之齊，田閒據二十萬之軍於歷城，諸田宗強，負海岱阻河齊，南近楚，民多變詐，陛下雖遣數十萬師，未可以歲月下也。臣請奉明詔說齊王，令稱東藩。」於是使酈生食其說齊王，曰：「王知天下之所歸乎？」王曰：「不知也。」曰：「王知天下之所歸，則齊國可得而有也，若不知天下之所歸，則齊國未可保也。」齊王曰：「天下何所歸？」曰：「歸漢。」王曰：「先生何以言之？」曰：「漢王與項王，戮力西面擊秦，約先入咸陽者王之。漢王先入咸陽，項王倍約不與而王漢中；項王頡殺義帝，漢王起蜀漢之兵擊三秦，出關而責義帝之處，收天下之兵，立諸侯之後。降城即以侯其將，得賜即以予其士，與天下同其利，豪傑賢人，皆樂為其用。諸侯之兵，四面而至，蜀漢之粟，方船而下。項王有倍約之名，殺義帝之實，於人之功無所記，於人之過無所忘；戰勝而不得其賞，拔城而不得其封；非項氏莫得用事；為人刻印，刓而不能授；攻城得賂，積財而不能賞，天下畔之，賢才怨之，而莫為之用。故天下之事，歸於漢王，可坐而策也。夫漢王發蜀漢，定三秦，涉西河之外，乘上黨之兵，下井陘，誅成安，破北魏，舉三十二城，比送尤之兵，非人之力也。今已據敖倉之粟，塞成皋之險，守白馬之津；杜太行之阪，距蜚狐之口，天下後服者先亡矣。王疾下漢王，齊國社稷，可得而保也；不下漢王，危亡可立而待也。」田橫以為然，即聽酈生，罷歷下兵戰守之備，與酈生日縱酒。此酈生之謀也。及齊人蒯通說韓信曰：「足下受詔擊齊，何故止將三軍之眾，不如一豎儒之功？可因齊無備擊之。」韓信從之，酈生為田橫所害，後信通亦不得其所，由不仁也。
漢三年，項羽急圍漢王滎陽，漢王悲憂，與酈生謀撓楚權。酈生曰：「昔湯伐桀，封其後於杞。武王伐紂，封其後於宋。今秦無德棄義，侵伐諸侯社稷，滅六國之後，使無立錐之地。陛下誠復立六國後，畢授印已，此君臣百姓，必戴陛下德，莫不嚮風慕義，願為臣妾。德義已行，陛下南嚮稱霸，楚必歛衽而朝。」漢王曰：「善。趣刻印，先生因行佩之矣。」酈生未行，張良從外求謁，漢王方食，曰：「
子房前，客有為我計撓楚權者。」具以食其言告之。曰：「其於子房意如何？」良曰：「誰為陛下畫此計者？陛下事去矣。」漢王曰：「
何哉？」對曰：「臣請借前箸而籌之。」曰：「昔湯伐桀，而封其後於杞者，斯能制桀之死命也。陛下能制項籍之死命乎？」曰：「未能也。」「其不可一也。武王伐紂而封其後於宋者，斯能得紂之頭也。今陛下能得項籍之頭乎？」曰：「未能也。」「其不可二矣。武王入殷，表商容之閭，軾箕子之門，封比干之墓。今陛下能封聖人之墓，表賢人之閭，軾智者之門乎？」曰：「未能也。」「其不可三矣。發鉅橋之粟，散鹿台之錢，以賜貧羸。今陛下能散府庫以賜貧羸乎？」曰：「未能也。」「其不可四矣。殷事已畢，偃革為軒，倒載干戈，以示天下不復用兵。今陛下能偃革，倒載干戈乎？」曰：「未能也。」「其不可五也。休馬於華山之陽，以示無所用。今陛下能休馬無所用乎？」曰：「未能也。」「其不可六也。休牛於桃林之陰，以示不復輸糧。今陛下能休牛不復輸糧乎？」曰：「未能也。」「其不可七矣。且夫天下游士，捐其親戚，棄墳墓，去故舊，從陛下游者，皆日夜望尺寸之地，今復立韓、魏、燕、趙、齊、楚之後，其王皆復立，游士各歸事其主，從其親戚；反其故舊墳墓，陛下誰與取天下乎？」曰：「未能也。」「其不可八也。且夫楚惟無強，六國復撓而從之，陛下焉得而臣之乎？誠用客之計，陛下之事去矣。」漢王輟食吐哺，罵曰：「豎儒幾敗乃公事。」令趣銷印，止不使，遂并天下之兵，誅項籍，定海內，張子房之謀也。
漢五年，追擊項王陽夏南，止軍，與淮陰侯韓信，建成侯彭越期會而擊楚軍，至固陵不會，楚擊漢軍，大破之。漢王復入壁，深塹而守之，謂張子房曰：「諸侯不約，奈何？」對曰：「楚兵且破，而未有分地，其不至固宜，君王能與共天下，今可立致也；則不能，軍未可知也。君王能自陳以東傅海盡與韓信，睢陽以北至穀城盡與彭越，使各自為戰，則楚易敗也。」漢王乃使使者告韓信、彭越曰：「并力擊楚，楚已破，自陳以東傅海與齊王，睢陽以北至穀城與彭相國。」使者至，韓信、彭越皆喜，報曰：「請今進兵。」韓信乃從齊行，彭越兵自梁至，諸侯來會，遂破楚軍于垓下，追項王，誅之於淮津，二君之功，張子房之謀也。
漢六年，正月，封功臣，張子房未嘗有戰功，高皇帝曰：「鉉籌策帷幄之中，決勝千里之外，子房功也，子房自擇齊三萬戶。」良曰：「始臣起下邳，與上會留，此天以臣授陛下。陛下用臣計，幸而時中，臣願封留足矣，不敢當齊三萬戶。」乃封良為留侯。及蕭何等其餘功臣，皆未封。群臣自疑，恐不得封，咸不自安，有搖動之心。於是高皇帝在雒陽南宮上臺，見群臣往往相與坐沙中語。上曰：「此何語？」留侯曰：「陛下不知乎？謀反耳。」上曰：「天下屬安，何故而反？」留侯曰：「陛下起布衣，與此屬定天下，陛下已為天子，而所封皆蕭曹故人，所誅皆平生怨仇。今軍吏計功，以天下不足以遍封，此屬畏陛下不能盡封，又見疑平生過失及誅，故即聚謀反耳。」上乃憂，曰：「為將奈何？」留侯曰：「上平生所憎，群臣所共知誰最甚者？」上曰：「雍齒與我有故，數窘辱我，欲殺之，為其功多，故不忍。」留侯曰：「今急，先封雍齒，以示群臣。群臣見雍齒得封，即人人自堅矣。」於是上置酒封雍齒為什方侯，而急詔趣丞相御史定功行封，群臣罷酒，皆喜曰：「雍齒且侯，我屬無患矣。」還倍畔之心，銷邪道之謀，使國家安寧，累世無事無患者，張子房之謀也。
高皇帝五年，齊人婁敬戍隴西，過雒陽，脫輅輓，見齊人虞將軍曰：「臣願見上言便宜事。」虞將軍欲以鮮衣。婁敬曰：「臣衣帛，衣帛見；衣褐，衣褐見，不敢易。」虞將軍入言上，上召見，賜食已而問，敬對曰：「陛下都雒陽，豈欲與周室比隆哉？」上曰：「然。」敬曰：「陛下取天下，與周室異。周之先自后稷，堯封之邰，積德累善十餘世，公嬌避桀居邠，大王以狄伐去邠，杖馬策居岐國，人爭歸之，及文王為西伯，斷虞芮訟，始受命，呂望、伯夷自海濱來歸之，武王伐紂，不期而會孟津上八百諸侯，滅殷，成王即位，周公之屬傅相，乃營成周雒邑，以為天下中，諸侯四方，納貢職道里均矣。有德則易以王，無德則易以亡，凡居此者，欲令周務德以致人，不欲恃險阻，令後世驕奢以虐民。及周之衰分為兩，天下莫朝，周不能制，非德薄，形勢弱也。今陛下起豐擊沛，收卒三千人，以之徑往卷蜀漢，定三秦，與項羽大戰七十，小戰四十，使天下民肝腦塗地，父子暴骨中野，不可勝數，哭泣之聲未絕，傷夷者未收，而欲比隆成康周公之時，臣竊以為不侔矣。且夫秦地被山帶河，四塞以為固，卒然有急，百萬之眾可具。因秦之固，資甚美膏腴之地，此謂天府。陛下入關而都，山東雖亂，秦故地可全而有也。夫與人鬥而不搤其亢，拊其背，未全勝也。」
高皇帝疑，問左右大臣，皆山東人，多勸上都雒陽，東有成皋，西有肴澠，倍河海，嚮伊洛，其固亦足恃，且周數百年，秦二世而亡，不如都周。留侯張子房曰：「雒陽雖有此固，國中小不過數百里，田地狹，四面受敵，此非用武之國。夫關中左肴函，右隴蜀，沃野千里，南有巴蜀之饒，北有故宛之利，阻三面，守一隅，東向制諸侯，諸侯安定，河渭漕輓。天下西給京師；諸侯有變，順流而下，足以委輸，此所謂金城千里，天府之國也。婁敬說是也。」於是高皇帝即日駕，西都關中，由是國家安寧。雖彭越、陳狶、盧綰之謀，九江燕代之兵，及吳楚之難，關東之兵，雖百萬之師，猶不能以為害者，由保仁德之惠，守關中之固也。國以永安，婁敬、張子房之謀也。上曰：「本言都秦地者，婁敬也。婁者乃嬌也。」賜姓嬌氏，拜為郎中，號曰奉春君，後卒為建信侯。
留侯張子房，於漢已定，性多疾，即導引不食穀，杜門不出。歲餘，上欲廢太子，立戚氏夫人子趙王如意，大臣多爭，未能得堅決者也。呂后恐，不知所為。人或謂呂后曰：「留侯善畫計策，上信用之。」呂后乃使建成侯呂澤劫留侯曰：「君常為上計，今日欲易太子，君安得高河臥？」留侯曰：「始上數在困急之中，幸用臣，今天下安定，以愛幼欲易太子骨肉間。雖臣等百餘人，何益？」呂澤強要曰：「為我畫計。」留侯曰：「此難以口舌爭也，顧上有所不能致者，天下有四人，園公、綺里季、夏黃公、角里先生。此四人者年老矣，皆以上慢侮士，故逃匿山中，義不為漢臣，然上高此四人。公誠能無愛金玉璧帛，令太子為書，卑辭以安車迎之，因使辯士固請宜來，來以為客，時時從入朝，令上見之，上見之即必異問之，問之，上知此四人，亦一助也。」於是呂后令呂澤使人奉太子書，卑辭厚禮迎四人。四人至，舍呂澤所。至十二年，上從破黥布軍歸，疾益甚，愈欲易太子，留侯陳不聽，因疾不視事，太傅叔孫通稱說引古，以死爭太子，上佯許之，猶欲易之。及燕，置酒；太子侍，四人者從太子，皆年八十有餘，鬢眉皓白，衣冠甚偉，上怪而問之曰：「何為者？」四人前對，各言其姓名，上乃驚曰：「吾求公數歲，公避逃我，今公何自從吾兒游乎？」四人皆對曰：「陛下輕士善罵，臣等義不辱，故恐而亡匿，聞太子為人子孝仁、敬愛士，天下莫不延頸，願為太子死者，故來耳。」上曰：「煩公幸卒調護太子。」四人為壽已畢，起去，上目送之，召戚夫人指示四人者曰：「我欲易之，彼四人輔之，羽翼已成，難動矣。呂氏真而主矣。」戚夫人泣下，上曰：「為我楚舞，吾為若楚歌。」歌曰：「檻鵠高蜚，一舉千里，羽翮已就，橫絕四海，當可奈何？雖有矰繳，尚安能施？」歌數闋，戚夫人唏噓流涕，上起去罷酒，竟不易太子者，留侯召四人之謀也。
漢十一年，九江黥布反，高皇帝疾，欲使太子往擊之，是時園公、綺里季、夏公黃、角里先生，已侍太子，聞太子將擊黥布，四人相謂曰：「凡來者將以存太子，太子將兵事，危矣。」乃說建成侯曰：「太子將兵，有功，則位不益；無功，從此受禍矣。且太子所與俱諸將，皆嘗與上定天下梟將也，乃使太子將之，此無異使羊將狼也，皆不肯為用盡力，其無功必矣。臣聞母愛者子抱，今戚夫人日夜侍御，趙王常居抱前，上終不使不肖子居愛子上。明乎其代太子位必矣。君何不急謂呂后承間為上泣，言黥布天下猛將，善用兵，諸將皆陛下故等倫，乃令太子將此屬，無異使羊將狼，莫為用。且使布聞之，即鼓行而西耳。上雖疾，臥護之，諸將不敢不盡力，雖苦，強為妻子計。載輜車，臥而行。」於是呂澤立夜見呂后，呂后承間為上泣而言，如四人意。上曰：「吾惟豎子，故不足遣，乃公自行耳。」於是上自將東，群臣居守，皆送至霸上。留侯疾，強起至曲郵見上曰：「臣宜從，疾甚，楚人剽疾，願上無與楚人爭鋒。」因說上曰：「令太子為將軍，監關中諸侯兵。」上謂子房雖疾，強起臥而傅太子，是時叔孫通已為太子太傅，留侯行少傅事。漢遂誅黥布，太子安寧，國家晏然，此四公子之謀也。
齊悼王者，孝惠皇帝之兄也。孝惠皇帝二年，悼惠王入朝，孝惠皇與悼惠王讌飲，乃行家人禮，同席。呂太后怒，乃進鴆酒，孝惠皇帝知，欲代飲之，乃止。悼惠王懼不得出城，上車太息，內史參乘怪問其故，悼惠王具以狀語內史，內史曰：「王寧亡十城耶？將亡齊國也？」悼惠王曰：「得全身而已，何敢愛城哉！」內史曰：「魯元公主，太后之女，大王之弟也。大王封國七十餘城，而魯元公主湯沐邑少；大王誠獻十城為魯元公主湯沐邑，內有親親之恩，外有順太后之意，太后必大喜。是亡十城而得六十城也。」悼惠王曰：「善。」至邸上，奏獻十城為魯元公主湯沐邑，太后果大悅受邑，厚賜悼惠王而歸之，國遂安，齊內史之謀也。
孝武皇帝時，大行王恢數言擊匈奴之便，可以除邊境之害，欲絕和親之約，御史大夫韓安國以為兵不可動。孝武皇帝召群臣而問曰：「朕飾子女以配單于，幣帛文錦，賂之甚厚，今單于逆命加慢，侵盜無已，邊境數驚，朕甚閔之，今欲舉兵以攻匈奴，如何？」大行臣恢再拜稽首曰：「善。陛下不言，臣固謁之。臣聞全代之時，北未嘗不有彊胡之故，內連中國之兵也，然尚得養老長幼，樹種以時，倉廩常實，守禦之備具，匈奴不敢輕侵也。今以陛下之威，海內為一家，天子同任，遣子弟乘邊守塞，轉粟輓輸，以為之備，而匈奴侵盜不休者，無他，不痛之患也。臣以為擊之便。」御史大夫臣安國稽首再拜曰：「不然。臣聞高皇帝嘗圍於平城，匈奴至而投鞍高於城者數所。平城之危，七日不食，天下歎之。及解圍反位，無忿怨之色，雖得天下，而不報平城之怨者，非以力不能也。夫聖人以天下為度者也，不以己之私怒，傷天下之公義，故遣嬌敬結為私親，至今為五世利。孝文皇帝嘗一屯天下之精兵於常谿廣武，無尺寸之功。天下黔首，約要之民，無不憂者，孝文皇帝悟兵之不可宿也，乃為和親之約，至今為後世利。臣以為兩主之跡，足以為效，臣故曰勿擊便。」
大行曰：「不然。夫明於形者，分則不過於事；察於動者，用則不失於利；審於靜者，恬則免於患。高帝被堅執銳，以除天下之害，蒙矢石，沾風雨，行幾十年，伏尸滿澤，積首若山，死者什七，存者什三，行者垂泣而倪於兵。夫以天下末力，厭事之民，而蒙匈奴飽佚，其勢不便。故結和親之約者，所以休天下之民。高皇帝明於形而以分事，通於動靜之時。蓋五帝不相同樂，三王不相襲禮者，非政相反也，各因世之宜也。教與時變，備與敵化，守一而不易，不足以子民。今匈奴縱意日久矣，侵盜無已，係虜人民，戍卒死傷，中國道路，槥車相望，此仁人之所哀也。臣故曰擊之便。」御史大夫曰：「不然，臣聞之，利不什不易業，功不百不變常，是故古之人君，謀事必就聖，發政必擇語，重作事也。自三代之盛，遠方夷狄，不與正朔服色，非威不能制，非強不能服也，以為遠方絕域，不牧之民，不足以煩中國也。且匈奴者，輕疾悍前之兵也，畜牧為業，弧弓射獵，逐獸隨草，居處無常，難得而制也。至不及圖，去不可追；來若風雨，解若收電，今使邊郡久廢耕織之業，以支匈奴常事，其勢不權。臣故曰勿擊為便。」
大行曰：「不然。夫神蛟濟於淵，而鳳鳥乘於風，聖人因於時。昔者，秦繆公都雍郊，地方三百里，知時之變，攻取西戎，辟地千里，并國十二，隴西北地是也。其後蒙恬為秦侵胡，以河為境，累石為城，積木為寨，匈奴不敢飲馬北河，置烽燧然後敢牧馬。夫匈奴可以力服也，不可以仁畜也。今以中國之大，萬倍之資，遣百分之一以攻匈奴，譬如以千石之弩，射帻潰疽，必不留行矣。則北發月氏，可得而臣也。臣故曰擊之便。」御史大夫曰：「不然。臣聞善戰者，以飽待飢，安行定舍，以待其勞，整治施德，以待其亂，接兵奮眾，深入伐國墮城，故常坐而役敵國，此聖人之兵也。夫衝風之衰也，不能起毛羽；強弩之末力，不能入魯縞。盛之有衰也，猶朝之必暮也，今卷甲而輕舉，深入而長驅，難以為功。夫橫行則中絕，從行則迫脅；徐則後利，疾則糧乏，不至千里，人馬絕飢，勞以遇敵，正遺人獲也。意者有他詭妙，可以擒之，則臣不知，不然未見深入之利也。臣故曰勿擊之便。」
大行曰：「不然。夫草木之中霜霧，不可以風過；清水明鏡，不可以形遯也；通方之人，不可以文亂。今臣言擊之者，故非發而深入也，將順因單于之欲，誘而致之邊，吾伏輕卒銳士以待之，險鞍險阻以備之。吾勢以成，或當其左，或當其右；或當其前，或當其後，單于可擒，百必全取。臣以為擊之便。」於是遂從大行之言。孝武皇帝自將師伏兵於馬邑，誘致單于。單于既入塞，道覺之，奔走而去。其後交兵接刃，結怨連禍，相攻擊十年，兵凋民勞，百姓空虛，道殣相望，槥車相屬，寇盜滿山，天下搖動。孝武皇帝後悔之。御史大夫桑弘羊請佃輪台。詔卻曰：「當今之務，務在禁苛暴，止擅賦。今乃遠西佃，非能以慰民也。朕不忍聞。」封丞相號曰富民侯，遂不復言兵事。國家以寧，繼嗣以定，從韓安國之本謀也。
孝武皇帝時，中大夫主父偃為策曰：「古者諸侯地不過百里，強弱之形易制也。今諸侯或連城數十，地方千里，緩則驕，易為淫亂；急則阻其強而合從，謀以逆京師，今以法割之，即逆節萌起，前日晁錯是也。今諸侯子弟或十數，而適嗣代立，餘雖骨肉，無尺地之封，則仁孝之道不宣，顧陛下令諸侯得推恩，分子弟以地侯之，彼人人喜得所願，上以德施，實封其國，而稍自消弱矣。」於是上從其計，因關馬及弩不得出，絕游說之路，重附益諸侯之法，急詿誤其君之罪，諸侯王遂以弱，而合從之事絕矣，主父偃之謀也。
沛公與項籍，俱受令於楚懷王。曰：「先入咸陽者王之。」沛公將從武關入，至南陽守戰，南陽守齮保宛城，堅守不下，沛公引兵圍宛三匝，南陽守欲自殺，其舍人陳恢止之曰：「死未晚也。」於是恢乃踰城見沛公曰：「臣聞足下約先入咸陽者王之，今足下留兵盡日圍宛，宛，大郡之都也，連城數十，人民眾，蓄積多，其吏民自以為降而死，故皆堅守乘城，足下攻之，死傷者必多，死者未收，傷者未瘳，足下曠日則事留，引兵而去宛，完繕弊甲，砥礪調兵，而隨足下之後，足下前則失咸陽之約，後有強宛之患，竊為足下危之。為足下計者，莫如約宛守降封之，因使止守，引其甲卒，與之西擊，諸城未下者，聞聲爭開門而待，足下通行無所累。」沛公曰：「善。」乃以宛守為殷侯，封陳恢千戶，引兵西，無不下者，遂先入咸陽，陳恢之謀也。
漢王既用滕公、蕭何之言，擢拜韓信為上將軍，引信上坐，王問曰：「丞相數言將軍，將軍何以教寡人計策？」信謝，因問王曰：「
今東向爭權天下，豈非項王耶？曰然，大王自斷勇仁悍強，庸與項王？」漢王默然良久，曰：「不如也！」信再拜賀曰：「唯信亦以為大王不如也。然臣嘗事楚，請言項王為人。項王喑噁叱吒，千人皆廢，然不能任屬賢將，此匹夫之勇耳。項王見人恭謹，言語呴呴，人疾病，涕泣分食飲，至使人有功當封爵，印刓綬弊，忍不能與，此所謂婦人之仁。項王雖霸天下而臣諸侯，不居關中，都彭城，又背義帝約，而以親愛王，諸侯不平。諸侯之見項王頡逐義帝江南，亦皆歸逐其主自王善地。項王所過，無不殘滅多怨，百姓不附，特劫於威強服耳。名雖為霸王，實失民心，故曰其強易弱。今大王誠反其道，任天下武勇，何不誅？以天下城邑封功臣，何不服？以義兵從思東歸之士，何不散？且三秦王為秦將，將秦子弟數歲，所殺亡不可勝計，又欺其眾降諸侯至新安，項王詐坑秦降卒二十餘萬人，唯獨邯、欣、翳脫，秦父兄怨此三人，痛入骨髓。今楚強以威王此三人，秦民莫愛，大王之入武關，秋毫無所害，除秦苛法，與秦民約，法三章，且秦民無不欲得大王王秦者，於諸侯約，大王當王關中，民戶知之，大王失職之蜀，民無不恨者，今大王舉而東，三秦可傳檄而定也。」於是漢王喜，自以為得信晚，遂聽信計，部署諸將所擊。八月，漢王東出，秦民歸漢，漢王遂誅三秦，定其地，收諸侯兵討項王，定帝業，韓信之謀也。
趙地亂，武臣、張耳、陳餘定趙地，立武臣為趙王，張耳為相，陳餘為將軍。趙王間出，為燕軍所得，燕囚之，欲與三分其地，乃歸王，使者至，燕輒殺之，以固求地。張耳、陳餘患之，有廝養卒謝其舍中人曰：「吾為公說燕，與趙王載歸。」舍中人皆笑之曰：「使者往十輩死，若何以能得王？」廝養卒曰：「非若所知。」乃洗沐往見張耳、陳餘，遣行見燕王，燕王問之，對曰：「賤人希見長者，願請一卮酒。」已飲，又問之。復曰：「賤人希見長者，願復請一卮酒。」與之酒。卒曰：「王知臣何欲？」燕王曰：「欲得而王耳。」卒曰：「君知張耳、陳餘何人也？」燕王曰：「賢人也。」曰：「君知其意何欲？」曰：「欲得其王耳。」趙卒笑曰：「君未知兩人所欲也。夫武臣、張耳、陳餘杖馬策，下趙數十城，此亦各欲南面而王，豈為卿相哉？夫臣與主，豈可同日道哉？顧其勢始定，未敢三分而王。且以少長先立武臣為王，以持趙心，今趙地已服，此兩人亦欲分趙而王，時未可耳。今君囚趙王，此兩人名為求趙王，實欲燕殺之，此兩人分趙自立。夫以一趙尚易燕，況兩賢王左提右挈，執直義而以責不直之弱，燕滅無日矣。」燕王以為然，乃遣趙王，養卒為御而歸，遂得反國，復立為王，趙卒之謀也。
酈食其號酈生，說漢王曰：「臣聞之，知天之天者，王事可成；不知天之天者，王事不可成。王者以民為天，而民以食為天。夫敖倉，天下轉輸久矣，臣聞其下乃有藏粟甚多。楚人拔滎陽，不堅守敖倉，乃引而東，令謫過卒分守成皋，此乃天所以資漢。方今楚易取而漢反卻，自奪其便，臣竊以為過矣。且兩雄不俱立，楚、漢久相持不決，百姓騷動，海內搖蕩，農夫釋耒，工女下機，天下之心，未有所定也。願陛下急復進兵收取滎陽，據廒倉之粟，塞成皋之險，杜太行之路，距蜚狐之口，守白馬之津，以示諸侯形制之勢，則天下知所歸矣。」漢王曰：「善。」乃從其計劃，復守廒倉，卒糧食不盡，以擒項氏。其後吳、楚反，將軍竇嬰，周亞夫復據廒倉，塞成皋如前，以破吳、楚。皆酈生之謀也。
酈生說漢王曰：「方今燕、趙已復，唯齊未下，今田橫據千里之齊，田閒據二十萬之軍於歷城，諸田宗強，負海岱阻河齊，南近楚，民多變詐，陛下雖遣數十萬師，未可以歲月下也。臣請奉明詔說齊王，令稱東藩。」於是使酈生食其說齊王，曰：「王知天下之所歸乎？」王曰：「不知也。」曰：「王知天下之所歸，則齊國可得而有也，若不知天下之所歸，則齊國未可保也。」齊王曰：「天下何所歸？」曰：「歸漢。」王曰：「先生何以言之？」曰：「漢王與項王，戮力西面擊秦，約先入咸陽者王之。漢王先入咸陽，項王倍約不與而王漢中；項王頡殺義帝，漢王起蜀漢之兵擊三秦，出關而責義帝之處，收天下之兵，立諸侯之後。降城即以侯其將，得賜即以予其士，與天下同其利，豪傑賢人，皆樂為其用。諸侯之兵，四面而至，蜀漢之粟，方船而下。項王有倍約之名，殺義帝之實，於人之功無所記，於人之過無所忘；戰勝而不得其賞，拔城而不得其封；非項氏莫得用事；為人刻印，刓而不能授；攻城得賂，積財而不能賞，天下畔之，賢才怨之，而莫為之用。故天下之事，歸於漢王，可坐而策也。夫漢王發蜀漢，定三秦，涉西河之外，乘上黨之兵，下井陘，誅成安，破北魏，舉三十二城，比送尤之兵，非人之力也。今已據敖倉之粟，塞成皋之險，守白馬之津；杜太行之阪，距蜚狐之口，天下後服者先亡矣。王疾下漢王，齊國社稷，可得而保也；不下漢王，危亡可立而待也。」田橫以為然，即聽酈生，罷歷下兵戰守之備，與酈生日縱酒。此酈生之謀也。及齊人蒯通說韓信曰：「足下受詔擊齊，何故止將三軍之眾，不如一豎儒之功？可因齊無備擊之。」韓信從之，酈生為田橫所害，後信通亦不得其所，由不仁也。
漢三年，項羽急圍漢王滎陽，漢王悲憂，與酈生謀撓楚權。酈生曰：「昔湯伐桀，封其後於杞。武王伐紂，封其後於宋。今秦無德棄義，侵伐諸侯社稷，滅六國之後，使無立錐之地。陛下誠復立六國後，畢授印已，此君臣百姓，必戴陛下德，莫不嚮風慕義，願為臣妾。德義已行，陛下南嚮稱霸，楚必歛衽而朝。」漢王曰：「善。趣刻印，先生因行佩之矣。」酈生未行，張良從外求謁，漢王方食，曰：「
子房前，客有為我計撓楚權者。」具以食其言告之。曰：「其於子房意如何？」良曰：「誰為陛下畫此計者？陛下事去矣。」漢王曰：「
何哉？」對曰：「臣請借前箸而籌之。」曰：「昔湯伐桀，而封其後於杞者，斯能制桀之死命也。陛下能制項籍之死命乎？」曰：「未能也。」「其不可一也。武王伐紂而封其後於宋者，斯能得紂之頭也。今陛下能得項籍之頭乎？」曰：「未能也。」「其不可二矣。武王入殷，表商容之閭，軾箕子之門，封比干之墓。今陛下能封聖人之墓，表賢人之閭，軾智者之門乎？」曰：「未能也。」「其不可三矣。發鉅橋之粟，散鹿台之錢，以賜貧羸。今陛下能散府庫以賜貧羸乎？」曰：「未能也。」「其不可四矣。殷事已畢，偃革為軒，倒載干戈，以示天下不復用兵。今陛下能偃革，倒載干戈乎？」曰：「未能也。」「其不可五也。休馬於華山之陽，以示無所用。今陛下能休馬無所用乎？」曰：「未能也。」「其不可六也。休牛於桃林之陰，以示不復輸糧。今陛下能休牛不復輸糧乎？」曰：「未能也。」「其不可七矣。且夫天下游士，捐其親戚，棄墳墓，去故舊，從陛下游者，皆日夜望尺寸之地，今復立韓、魏、燕、趙、齊、楚之後，其王皆復立，游士各歸事其主，從其親戚；反其故舊墳墓，陛下誰與取天下乎？」曰：「未能也。」「其不可八也。且夫楚惟無強，六國復撓而從之，陛下焉得而臣之乎？誠用客之計，陛下之事去矣。」漢王輟食吐哺，罵曰：「豎儒幾敗乃公事。」令趣銷印，止不使，遂并天下之兵，誅項籍，定海內，張子房之謀也。
漢五年，追擊項王陽夏南，止軍，與淮陰侯韓信，建成侯彭越期會而擊楚軍，至固陵不會，楚擊漢軍，大破之。漢王復入壁，深塹而守之，謂張子房曰：「諸侯不約，奈何？」對曰：「楚兵且破，而未有分地，其不至固宜，君王能與共天下，今可立致也；則不能，軍未可知也。君王能自陳以東傅海盡與韓信，睢陽以北至穀城盡與彭越，使各自為戰，則楚易敗也。」漢王乃使使者告韓信、彭越曰：「并力擊楚，楚已破，自陳以東傅海與齊王，睢陽以北至穀城與彭相國。」使者至，韓信、彭越皆喜，報曰：「請今進兵。」韓信乃從齊行，彭越兵自梁至，諸侯來會，遂破楚軍于垓下，追項王，誅之於淮津，二君之功，張子房之謀也。
漢六年，正月，封功臣，張子房未嘗有戰功，高皇帝曰：「鉉籌策帷幄之中，決勝千里之外，子房功也，子房自擇齊三萬戶。」良曰：「始臣起下邳，與上會留，此天以臣授陛下。陛下用臣計，幸而時中，臣願封留足矣，不敢當齊三萬戶。」乃封良為留侯。及蕭何等其餘功臣，皆未封。群臣自疑，恐不得封，咸不自安，有搖動之心。於是高皇帝在雒陽南宮上臺，見群臣往往相與坐沙中語。上曰：「此何語？」留侯曰：「陛下不知乎？謀反耳。」上曰：「天下屬安，何故而反？」留侯曰：「陛下起布衣，與此屬定天下，陛下已為天子，而所封皆蕭曹故人，所誅皆平生怨仇。今軍吏計功，以天下不足以遍封，此屬畏陛下不能盡封，又見疑平生過失及誅，故即聚謀反耳。」上乃憂，曰：「為將奈何？」留侯曰：「上平生所憎，群臣所共知誰最甚者？」上曰：「雍齒與我有故，數窘辱我，欲殺之，為其功多，故不忍。」留侯曰：「今急，先封雍齒，以示群臣。群臣見雍齒得封，即人人自堅矣。」於是上置酒封雍齒為什方侯，而急詔趣丞相御史定功行封，群臣罷酒，皆喜曰：「雍齒且侯，我屬無患矣。」還倍畔之心，銷邪道之謀，使國家安寧，累世無事無患者，張子房之謀也。
高皇帝五年，齊人婁敬戍隴西，過雒陽，脫輅輓，見齊人虞將軍曰：「臣願見上言便宜事。」虞將軍欲以鮮衣。婁敬曰：「臣衣帛，衣帛見；衣褐，衣褐見，不敢易。」虞將軍入言上，上召見，賜食已而問，敬對曰：「陛下都雒陽，豈欲與周室比隆哉？」上曰：「然。」敬曰：「陛下取天下，與周室異。周之先自后稷，堯封之邰，積德累善十餘世，公嬌避桀居邠，大王以狄伐去邠，杖馬策居岐國，人爭歸之，及文王為西伯，斷虞芮訟，始受命，呂望、伯夷自海濱來歸之，武王伐紂，不期而會孟津上八百諸侯，滅殷，成王即位，周公之屬傅相，乃營成周雒邑，以為天下中，諸侯四方，納貢職道里均矣。有德則易以王，無德則易以亡，凡居此者，欲令周務德以致人，不欲恃險阻，令後世驕奢以虐民。及周之衰分為兩，天下莫朝，周不能制，非德薄，形勢弱也。今陛下起豐擊沛，收卒三千人，以之徑往卷蜀漢，定三秦，與項羽大戰七十，小戰四十，使天下民肝腦塗地，父子暴骨中野，不可勝數，哭泣之聲未絕，傷夷者未收，而欲比隆成康周公之時，臣竊以為不侔矣。且夫秦地被山帶河，四塞以為固，卒然有急，百萬之眾可具。因秦之固，資甚美膏腴之地，此謂天府。陛下入關而都，山東雖亂，秦故地可全而有也。夫與人鬥而不搤其亢，拊其背，未全勝也。」
高皇帝疑，問左右大臣，皆山東人，多勸上都雒陽，東有成皋，西有肴澠，倍河海，嚮伊洛，其固亦足恃，且周數百年，秦二世而亡，不如都周。留侯張子房曰：「雒陽雖有此固，國中小不過數百里，田地狹，四面受敵，此非用武之國。夫關中左肴函，右隴蜀，沃野千里，南有巴蜀之饒，北有故宛之利，阻三面，守一隅，東向制諸侯，諸侯安定，河渭漕輓。天下西給京師；諸侯有變，順流而下，足以委輸，此所謂金城千里，天府之國也。婁敬說是也。」於是高皇帝即日駕，西都關中，由是國家安寧。雖彭越、陳狶、盧綰之謀，九江燕代之兵，及吳楚之難，關東之兵，雖百萬之師，猶不能以為害者，由保仁德之惠，守關中之固也。國以永安，婁敬、張子房之謀也。上曰：「本言都秦地者，婁敬也。婁者乃嬌也。」賜姓嬌氏，拜為郎中，號曰奉春君，後卒為建信侯。
留侯張子房，於漢已定，性多疾，即導引不食穀，杜門不出。歲餘，上欲廢太子，立戚氏夫人子趙王如意，大臣多爭，未能得堅決者也。呂后恐，不知所為。人或謂呂后曰：「留侯善畫計策，上信用之。」呂后乃使建成侯呂澤劫留侯曰：「君常為上計，今日欲易太子，君安得高河臥？」留侯曰：「始上數在困急之中，幸用臣，今天下安定，以愛幼欲易太子骨肉間。雖臣等百餘人，何益？」呂澤強要曰：「為我畫計。」留侯曰：「此難以口舌爭也，顧上有所不能致者，天下有四人，園公、綺里季、夏黃公、角里先生。此四人者年老矣，皆以上慢侮士，故逃匿山中，義不為漢臣，然上高此四人。公誠能無愛金玉璧帛，令太子為書，卑辭以安車迎之，因使辯士固請宜來，來以為客，時時從入朝，令上見之，上見之即必異問之，問之，上知此四人，亦一助也。」於是呂后令呂澤使人奉太子書，卑辭厚禮迎四人。四人至，舍呂澤所。至十二年，上從破黥布軍歸，疾益甚，愈欲易太子，留侯陳不聽，因疾不視事，太傅叔孫通稱說引古，以死爭太子，上佯許之，猶欲易之。及燕，置酒；太子侍，四人者從太子，皆年八十有餘，鬢眉皓白，衣冠甚偉，上怪而問之曰：「何為者？」四人前對，各言其姓名，上乃驚曰：「吾求公數歲，公避逃我，今公何自從吾兒游乎？」四人皆對曰：「陛下輕士善罵，臣等義不辱，故恐而亡匿，聞太子為人子孝仁、敬愛士，天下莫不延頸，願為太子死者，故來耳。」上曰：「煩公幸卒調護太子。」四人為壽已畢，起去，上目送之，召戚夫人指示四人者曰：「我欲易之，彼四人輔之，羽翼已成，難動矣。呂氏真而主矣。」戚夫人泣下，上曰：「為我楚舞，吾為若楚歌。」歌曰：「檻鵠高蜚，一舉千里，羽翮已就，橫絕四海，當可奈何？雖有矰繳，尚安能施？」歌數闋，戚夫人唏噓流涕，上起去罷酒，竟不易太子者，留侯召四人之謀也。
漢十一年，九江黥布反，高皇帝疾，欲使太子往擊之，是時園公、綺里季、夏公黃、角里先生，已侍太子，聞太子將擊黥布，四人相謂曰：「凡來者將以存太子，太子將兵事，危矣。」乃說建成侯曰：「太子將兵，有功，則位不益；無功，從此受禍矣。且太子所與俱諸將，皆嘗與上定天下梟將也，乃使太子將之，此無異使羊將狼也，皆不肯為用盡力，其無功必矣。臣聞母愛者子抱，今戚夫人日夜侍御，趙王常居抱前，上終不使不肖子居愛子上。明乎其代太子位必矣。君何不急謂呂后承間為上泣，言黥布天下猛將，善用兵，諸將皆陛下故等倫，乃令太子將此屬，無異使羊將狼，莫為用。且使布聞之，即鼓行而西耳。上雖疾，臥護之，諸將不敢不盡力，雖苦，強為妻子計。載輜車，臥而行。」於是呂澤立夜見呂后，呂后承間為上泣而言，如四人意。上曰：「吾惟豎子，故不足遣，乃公自行耳。」於是上自將東，群臣居守，皆送至霸上。留侯疾，強起至曲郵見上曰：「臣宜從，疾甚，楚人剽疾，願上無與楚人爭鋒。」因說上曰：「令太子為將軍，監關中諸侯兵。」上謂子房雖疾，強起臥而傅太子，是時叔孫通已為太子太傅，留侯行少傅事。漢遂誅黥布，太子安寧，國家晏然，此四公子之謀也。
齊悼王者，孝惠皇帝之兄也。孝惠皇帝二年，悼惠王入朝，孝惠皇與悼惠王讌飲，乃行家人禮，同席。呂太后怒，乃進鴆酒，孝惠皇帝知，欲代飲之，乃止。悼惠王懼不得出城，上車太息，內史參乘怪問其故，悼惠王具以狀語內史，內史曰：「王寧亡十城耶？將亡齊國也？」悼惠王曰：「得全身而已，何敢愛城哉！」內史曰：「魯元公主，太后之女，大王之弟也。大王封國七十餘城，而魯元公主湯沐邑少；大王誠獻十城為魯元公主湯沐邑，內有親親之恩，外有順太后之意，太后必大喜。是亡十城而得六十城也。」悼惠王曰：「善。」至邸上，奏獻十城為魯元公主湯沐邑，太后果大悅受邑，厚賜悼惠王而歸之，國遂安，齊內史之謀也。
孝武皇帝時，大行王恢數言擊匈奴之便，可以除邊境之害，欲絕和親之約，御史大夫韓安國以為兵不可動。孝武皇帝召群臣而問曰：「朕飾子女以配單于，幣帛文錦，賂之甚厚，今單于逆命加慢，侵盜無已，邊境數驚，朕甚閔之，今欲舉兵以攻匈奴，如何？」大行臣恢再拜稽首曰：「善。陛下不言，臣固謁之。臣聞全代之時，北未嘗不有彊胡之故，內連中國之兵也，然尚得養老長幼，樹種以時，倉廩常實，守禦之備具，匈奴不敢輕侵也。今以陛下之威，海內為一家，天子同任，遣子弟乘邊守塞，轉粟輓輸，以為之備，而匈奴侵盜不休者，無他，不痛之患也。臣以為擊之便。」御史大夫臣安國稽首再拜曰：「不然。臣聞高皇帝嘗圍於平城，匈奴至而投鞍高於城者數所。平城之危，七日不食，天下歎之。及解圍反位，無忿怨之色，雖得天下，而不報平城之怨者，非以力不能也。夫聖人以天下為度者也，不以己之私怒，傷天下之公義，故遣嬌敬結為私親，至今為五世利。孝文皇帝嘗一屯天下之精兵於常谿廣武，無尺寸之功。天下黔首，約要之民，無不憂者，孝文皇帝悟兵之不可宿也，乃為和親之約，至今為後世利。臣以為兩主之跡，足以為效，臣故曰勿擊便。」
大行曰：「不然。夫明於形者，分則不過於事；察於動者，用則不失於利；審於靜者，恬則免於患。高帝被堅執銳，以除天下之害，蒙矢石，沾風雨，行幾十年，伏尸滿澤，積首若山，死者什七，存者什三，行者垂泣而倪於兵。夫以天下末力，厭事之民，而蒙匈奴飽佚，其勢不便。故結和親之約者，所以休天下之民。高皇帝明於形而以分事，通於動靜之時。蓋五帝不相同樂，三王不相襲禮者，非政相反也，各因世之宜也。教與時變，備與敵化，守一而不易，不足以子民。今匈奴縱意日久矣，侵盜無已，係虜人民，戍卒死傷，中國道路，槥車相望，此仁人之所哀也。臣故曰擊之便。」御史大夫曰：「不然，臣聞之，利不什不易業，功不百不變常，是故古之人君，謀事必就聖，發政必擇語，重作事也。自三代之盛，遠方夷狄，不與正朔服色，非威不能制，非強不能服也，以為遠方絕域，不牧之民，不足以煩中國也。且匈奴者，輕疾悍前之兵也，畜牧為業，弧弓射獵，逐獸隨草，居處無常，難得而制也。至不及圖，去不可追；來若風雨，解若收電，今使邊郡久廢耕織之業，以支匈奴常事，其勢不權。臣故曰勿擊為便。」
大行曰：「不然。夫神蛟濟於淵，而鳳鳥乘於風，聖人因於時。昔者，秦繆公都雍郊，地方三百里，知時之變，攻取西戎，辟地千里，并國十二，隴西北地是也。其後蒙恬為秦侵胡，以河為境，累石為城，積木為寨，匈奴不敢飲馬北河，置烽燧然後敢牧馬。夫匈奴可以力服也，不可以仁畜也。今以中國之大，萬倍之資，遣百分之一以攻匈奴，譬如以千石之弩，射帻潰疽，必不留行矣。則北發月氏，可得而臣也。臣故曰擊之便。」御史大夫曰：「不然。臣聞善戰者，以飽待飢，安行定舍，以待其勞，整治施德，以待其亂，接兵奮眾，深入伐國墮城，故常坐而役敵國，此聖人之兵也。夫衝風之衰也，不能起毛羽；強弩之末力，不能入魯縞。盛之有衰也，猶朝之必暮也，今卷甲而輕舉，深入而長驅，難以為功。夫橫行則中絕，從行則迫脅；徐則後利，疾則糧乏，不至千里，人馬絕飢，勞以遇敵，正遺人獲也。意者有他詭妙，可以擒之，則臣不知，不然未見深入之利也。臣故曰勿擊之便。」
大行曰：「不然。夫草木之中霜霧，不可以風過；清水明鏡，不可以形遯也；通方之人，不可以文亂。今臣言擊之者，故非發而深入也，將順因單于之欲，誘而致之邊，吾伏輕卒銳士以待之，險鞍險阻以備之。吾勢以成，或當其左，或當其右；或當其前，或當其後，單于可擒，百必全取。臣以為擊之便。」於是遂從大行之言。孝武皇帝自將師伏兵於馬邑，誘致單于。單于既入塞，道覺之，奔走而去。其後交兵接刃，結怨連禍，相攻擊十年，兵凋民勞，百姓空虛，道殣相望，槥車相屬，寇盜滿山，天下搖動。孝武皇帝後悔之。御史大夫桑弘羊請佃輪台。詔卻曰：「當今之務，務在禁苛暴，止擅賦。今乃遠西佃，非能以慰民也。朕不忍聞。」封丞相號曰富民侯，遂不復言兵事。國家以寧，繼嗣以定，從韓安國之本謀也。
孝武皇帝時，中大夫主父偃為策曰：「古者諸侯地不過百里，強弱之形易制也。今諸侯或連城數十，地方千里，緩則驕，易為淫亂；急則阻其強而合從，謀以逆京師，今以法割之，即逆節萌起，前日晁錯是也。今諸侯子弟或十數，而適嗣代立，餘雖骨肉，無尺地之封，則仁孝之道不宣，顧陛下令諸侯得推恩，分子弟以地侯之，彼人人喜得所願，上以德施，實封其國，而稍自消弱矣。」於是上從其計，因關馬及弩不得出，絕游說之路，重附益諸侯之法，急詿誤其君之罪，諸侯王遂以弱，而合從之事絕矣，主父偃之謀也。
