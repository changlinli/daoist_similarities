武王問太公曰：「練士之道柰何？」太公曰：「軍中有大勇敢死樂傷者，聚為一卒，名曰冒刃之士；有銳氣壯勇彊暴者，聚為一卒，名曰陷陳之士；有奇表長劍、接武齊列者，聚為一卒，名曰勇銳之士；有拔距伸鉤、彊梁多力、潰破金鼓、絕滅旌旗者，聚為一卒，名曰勇力之士；有踰高絕遠、輕足善走者，聚為一卒，名曰寇兵之士；有王臣失勢、欲復見功者，聚為一卒，名曰死鬥之士；有死將之人，子弟欲與其將報仇者，聚為一卒，名曰敢死之士；有贅婿人虜，欲掩迹揚名者，聚為一卒，名曰勵鈍之士；有貧窮憤怒，欲快其心者，聚為一卒，名曰必死之士；有胥靡免罪之人，欲逃其恥者，聚為一卒，名曰倖用之士；有材技兼人，能負重致遠者，聚為一卒，名曰待命之士。此軍之服習，不可不察也。」
武王問太公曰：「練士之道柰何？」太公曰：「軍中有大勇敢死樂傷者，聚為一卒，名曰冒刃之士；有銳氣壯勇彊暴者，聚為一卒，名曰陷陳之士；有奇表長劍、接武齊列者，聚為一卒，名曰勇銳之士；有拔距伸鉤、彊梁多力、潰破金鼓、絕滅旌旗者，聚為一卒，名曰勇力之士；有踰高絕遠、輕足善走者，聚為一卒，名曰寇兵之士；有王臣失勢、欲復見功者，聚為一卒，名曰死鬥之士；有死將之人，子弟欲與其將報仇者，聚為一卒，名曰敢死之士；有贅婿人虜，欲掩迹揚名者，聚為一卒，名曰勵鈍之士；有貧窮憤怒，欲快其心者，聚為一卒，名曰必死之士；有胥靡免罪之人，欲逃其恥者，聚為一卒，名曰倖用之士；有材技兼人，能負重致遠者，聚為一卒，名曰待命之士。此軍之服習，不可不察也。」
