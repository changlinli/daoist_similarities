六年春，正月，寔來。寔來者，是來也。何謂是來？謂州公也。其謂之是來何也？以其畫我，故簡言之也。諸侯不以過相朝也。
夏，四月，公會紀侯於郕。
秋，八月壬午，大閱。大閱者何？閱兵車也。修教明諭，國道也。平而修戎事，非正也。其日，以為崇武，故謹而日之，蓋以觀婦人也。蔡人殺陳佗。陳佗者，陳君也。其曰陳佗何也？匹夫行，故匹夫稱之也。其匹夫行奈何？陳侯喜獵，淫獵於蔡，與蔡人爭禽。蔡人不知其是陳君也，而殺之。何如知其是陳君也？兩下相殺，不道。其不地，於蔡也。
九月丁卯，子同生。疑故志之，時曰同乎人也。
冬，紀侯來朝。
六年春，正月，寔來。寔來者，是來也。何謂是來？謂州公也。其謂之是來何也？以其畫我，故簡言之也。諸侯不以過相朝也。
夏，四月，公會紀侯於郕。
秋，八月壬午，大閱。大閱者何？閱兵車也。修教明諭，國道也。平而修戎事，非正也。其日，以為崇武，故謹而日之，蓋以觀婦人也。蔡人殺陳佗。陳佗者，陳君也。其曰陳佗何也？匹夫行，故匹夫稱之也。其匹夫行奈何？陳侯喜獵，淫獵於蔡，與蔡人爭禽。蔡人不知其是陳君也，而殺之。何如知其是陳君也？兩下相殺，不道。其不地，於蔡也。
九月丁卯，子同生。疑故志之，時曰同乎人也。
冬，紀侯來朝。
