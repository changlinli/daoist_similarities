為人，凡決物，必託於疑者。善其用福，惡其有患；善至於誘也，終無惑偏。有利焉，去其利，則不受也；奇之所託。若有利於善者，隱託於惡，則不受矣，致疏遠。故其有使失利者，有使罹害者，此事之失。
聖人所以能成其事者有五：有以陽德之者，有以陰賊之者，有以信誠之者，有以蔽匿之者，有以平素之者。陽勵於一言，陰勵於二言，平素、樞機以用；四者微而施之。於是度之往事，驗之來事，參之平素，可則決之。
王公大人之事也，危而美名者，可則決之；不用費力而易成者，可則決之；用力犯勤苦，然而不得已而得之者，可則決之；去患者，可則決之；從福者，可則決之。故夫決情定疑，萬事之機，以正治亂，決成敗，難為者。故先王乃用蓍龜者，以自決也。
為人，凡決物，必託於疑者。善其用福，惡其有患；善至於誘也，終無惑偏。有利焉，去其利，則不受也；奇之所託。若有利於善者，隱託於惡，則不受矣，致疏遠。故其有使失利者，有使罹害者，此事之失。
聖人所以能成其事者有五：有以陽德之者，有以陰賊之者，有以信誠之者，有以蔽匿之者，有以平素之者。陽勵於一言，陰勵於二言，平素、樞機以用；四者微而施之。於是度之往事，驗之來事，參之平素，可則決之。
王公大人之事也，危而美名者，可則決之；不用費力而易成者，可則決之；用力犯勤苦，然而不得已而得之者，可則決之；去患者，可則決之；從福者，可則決之。故夫決情定疑，萬事之機，以正治亂，決成敗，難為者。故先王乃用蓍龜者，以自決也。
