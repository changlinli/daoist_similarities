鮑宣之妻，桓氏女，字少君。宣嘗就少君父學，父奇其清苦，以女妻之，資送甚盛。宣不悅，謂妻曰：「
少君生而嬌富，習美飾，而吾貧賤，不敢當禮。」妻曰：「大人以先生修德守約，故使賤妾侍執巾櫛。既奉君子，唯命是從。」宣笑曰：「能如是，乃吾志也。」乃悉歸侍御服飾，更著短布裳，與宣共挽鹿車歸鄉里。拜姑禮畢，提甕出汲，修行婦道，鄉邦稱之。
鮑宣之妻，桓氏女，字少君。宣嘗就少君父學，父奇其清苦，以女妻之，資送甚盛。宣不悅，謂妻曰：「
少君生而嬌富，習美飾，而吾貧賤，不敢當禮。」妻曰：「大人以先生修德守約，故使賤妾侍執巾櫛。既奉君子，唯命是從。」宣笑曰：「能如是，乃吾志也。」乃悉歸侍御服飾，更著短布裳，與宣共挽鹿車歸鄉里。拜姑禮畢，提甕出汲，修行婦道，鄉邦稱之。
