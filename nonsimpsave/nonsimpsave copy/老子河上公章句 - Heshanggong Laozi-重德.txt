重為輕根，人君不重則不尊，治身不重則失神，草木之花葉輕，故零落，根重故長存也。靜為躁君。人君不靜則失威，治身不靜則身危，龍靜故能變化，虎躁故夭虧也。是以聖人終日行，不離輜重。輜，靜也。聖人終日行道，不離其靜與重也。雖有榮觀，燕處超然。榮觀，謂宮闕。燕處，后妃所居也。超然，遠避而不處也。奈何萬乘之主奈何者，疾時主傷痛之辭。萬乘之主謂，王者。而以身輕天下？王者至尊，而以其身行輕躁乎。疾時王奢恣輕淫也。輕則失臣，王者輕淫則失其臣，治身輕淫則失其精。躁則失君。王者行躁疾則失其君位，治身躁疾則失其精神也。
重為輕根，人君不重則不尊，治身不重則失神，草木之花葉輕，故零落，根重故長存也。靜為躁君。人君不靜則失威，治身不靜則身危，龍靜故能變化，虎躁故夭虧也。是以聖人終日行，不離輜重。輜，靜也。聖人終日行道，不離其靜與重也。雖有榮觀，燕處超然。榮觀，謂宮闕。燕處，后妃所居也。超然，遠避而不處也。奈何萬乘之主奈何者，疾時主傷痛之辭。萬乘之主謂，王者。而以身輕天下？王者至尊，而以其身行輕躁乎。疾時王奢恣輕淫也。輕則失臣，王者輕淫則失其臣，治身輕淫則失其精。躁則失君。王者行躁疾則失其君位，治身躁疾則失其精神也。
