老子姓李名耳，字伯陽，陳人也。生於殷，時為周柱下史。好養精氣，貴接而不施。轉為守藏史。積八十餘年。史記云：二百餘年時稱為隱君子，諡曰聃。仲尼至周見老子，知其聖人，乃師之。後周德衰，乃乘青牛車去，入大秦。過函關，關令尹喜待而迎之，知真人也，乃強使著書，作《道德經》上下二卷。
老子無為，而無不為。道一生死，跡入靈奇。塞兑內鏡，冥神絕涯。德合元氣，壽同兩儀。
老子姓李名耳，字伯陽，陳人也。生於殷，時為周柱下史。好養精氣，貴接而不施。轉為守藏史。積八十餘年。史記云：二百餘年時稱為隱君子，諡曰聃。仲尼至周見老子，知其聖人，乃師之。後周德衰，乃乘青牛車去，入大秦。過函關，關令尹喜待而迎之，知真人也，乃強使著書，作《道德經》上下二卷。
老子無為，而無不為。道一生死，跡入靈奇。塞兑內鏡，冥神絕涯。德合元氣，壽同兩儀。
