九年春，王三月丁丑，宋公御說卒。
夏，公會宰周公、齊侯、宋子、衛侯、鄭伯、許男、曹伯於葵丘。天子之宰，通於四海。宋其稱子何也？未葬之辭也。禮，柩在堂上孤無外事。今背殯而出會，以宋子為無哀矣。
秋，七月乙酉，伯姬卒。內女也，未適人不卒，此何以卒也？許嫁笄而字之，死則以成人之喪治之。
九月戊辰，諸侯盟於葵丘。桓盟不日，此何以日？美之也。為見天子之禁，故備之也。葵丘之會，陳牲而不殺，讀書加於牲上，壹明天子之禁，曰：「毋雍泉，毋訖糴，毋易樹子，毋以妾為妻，毋使婦人與國事！」甲子，晉侯詭諸卒。
冬，晉裡克殺其君之子奚齊。其君之子云者，國人不子也。國人不子何也？不正其殺世子申生而立之也。
九年春，王三月丁丑，宋公御說卒。
夏，公會宰周公、齊侯、宋子、衛侯、鄭伯、許男、曹伯於葵丘。天子之宰，通於四海。宋其稱子何也？未葬之辭也。禮，柩在堂上孤無外事。今背殯而出會，以宋子為無哀矣。
秋，七月乙酉，伯姬卒。內女也，未適人不卒，此何以卒也？許嫁笄而字之，死則以成人之喪治之。
九月戊辰，諸侯盟於葵丘。桓盟不日，此何以日？美之也。為見天子之禁，故備之也。葵丘之會，陳牲而不殺，讀書加於牲上，壹明天子之禁，曰：「毋雍泉，毋訖糴，毋易樹子，毋以妾為妻，毋使婦人與國事！」甲子，晉侯詭諸卒。
冬，晉裡克殺其君之子奚齊。其君之子云者，國人不子也。國人不子何也？不正其殺世子申生而立之也。
