為臣事君，忠之本也。本立而後化成。雖有周、孔之才，必以忠為本也。冢臣於君，可謂一體。下行而上信，故能成其忠。股肱動於下，元首隨於上，以其義同，其心不異。夫忠者，豈惟奉君忘身，狥國忘家，正色直辭，臨難死節已矣。此皆忠之常道，固所常行，未盡冢宰之事。在乎沉謀潛運，正國安人。至忠無迹，誠在沉潛。任賢以為理，端委而自化。官各得人，何事之有？尊其君有天地之大，日月之明，陰陽之和，四時之信。蓋之如天，容之如地，昭之如日月，調之如陰陽，不言而信如四時。若是，君體用盡矣。聖德洋溢，頌聲作焉。樂之於中，和之於外。《書》云：「元首明哉！股肱良哉！庶事康哉！」君明則臣良，臣良則事康。
為臣事君，忠之本也。本立而後化成。雖有周、孔之才，必以忠為本也。冢臣於君，可謂一體。下行而上信，故能成其忠。股肱動於下，元首隨於上，以其義同，其心不異。夫忠者，豈惟奉君忘身，狥國忘家，正色直辭，臨難死節已矣。此皆忠之常道，固所常行，未盡冢宰之事。在乎沉謀潛運，正國安人。至忠無迹，誠在沉潛。任賢以為理，端委而自化。官各得人，何事之有？尊其君有天地之大，日月之明，陰陽之和，四時之信。蓋之如天，容之如地，昭之如日月，調之如陰陽，不言而信如四時。若是，君體用盡矣。聖德洋溢，頌聲作焉。樂之於中，和之於外。《書》云：「元首明哉！股肱良哉！庶事康哉！」君明則臣良，臣良則事康。
