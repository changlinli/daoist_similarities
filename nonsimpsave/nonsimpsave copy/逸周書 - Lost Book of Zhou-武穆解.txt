曰若稽古，曰昭天之道，熙帝之載，揆民之任，夷德之用，總之以咸殷，等之以□禁，成之以□和，咸康于民，卿格維時，監于列辟，敬惟三事，永有休哉。三事：一倡德，二和亂，三終齊。德有七倫，亂有五遂，齊有五備。五備：一同往路，以揆遠邇，二明要醜友德，以眾爾庸，三明辟章遠，以肅民教，四明義倡爾眾，教之以服，五要權文德，不畏強寵。五遂：一道其通，以決其雍，二絕□無赦不疑，三挫銳無赦不危，四閑兵無用不害，五復尊離群不敵。七倫：一毀城寡守不路，二通道不戰，三小國不凶不伐，四正維昌靜不疑，五睦忍寧于百姓，六禁害求濟民，七一德訓民，民乃章。欽哉！欽哉！余夙夜求之無射。
曰若稽古，曰昭天之道，熙帝之載，揆民之任，夷德之用，總之以咸殷，等之以□禁，成之以□和，咸康于民，卿格維時，監于列辟，敬惟三事，永有休哉。三事：一倡德，二和亂，三終齊。德有七倫，亂有五遂，齊有五備。五備：一同往路，以揆遠邇，二明要醜友德，以眾爾庸，三明辟章遠，以肅民教，四明義倡爾眾，教之以服，五要權文德，不畏強寵。五遂：一道其通，以決其雍，二絕□無赦不疑，三挫銳無赦不危，四閑兵無用不害，五復尊離群不敵。七倫：一毀城寡守不路，二通道不戰，三小國不凶不伐，四正維昌靜不疑，五睦忍寧于百姓，六禁害求濟民，七一德訓民，民乃章。欽哉！欽哉！余夙夜求之無射。
