思靜振勝，允文維紀，昭告周行，維旌所在，收戎釋賄，無遷厥里，官校屬職，因其百吏，公貨少多，振賜窮士，救瘠補病，賦均田布，命夫復服，用損憂恥，孤寡無告，獲厚咸喜，咸問外戚，書其所在，選同氏姓，位之宗子，率用十五，綏用士女，教用顯允，若得父母，寬以政之，孰云不聽，聽言靡悔，遵養時晦，晦明遂語，于時允武，死思復生，生思復所，人知不棄，愛守正戶，上下和協，靡敵不下，執彼玉珪，以居其宇，庶民咸耕，童壯無輔，無拂兵取，通其疆土，民之望兵，若待父母，是故天下一旦而定，奄有四海。
思靜振勝，允文維紀，昭告周行，維旌所在，收戎釋賄，無遷厥里，官校屬職，因其百吏，公貨少多，振賜窮士，救瘠補病，賦均田布，命夫復服，用損憂恥，孤寡無告，獲厚咸喜，咸問外戚，書其所在，選同氏姓，位之宗子，率用十五，綏用士女，教用顯允，若得父母，寬以政之，孰云不聽，聽言靡悔，遵養時晦，晦明遂語，于時允武，死思復生，生思復所，人知不棄，愛守正戶，上下和協，靡敵不下，執彼玉珪，以居其宇，庶民咸耕，童壯無輔，無拂兵取，通其疆土，民之望兵，若待父母，是故天下一旦而定，奄有四海。
