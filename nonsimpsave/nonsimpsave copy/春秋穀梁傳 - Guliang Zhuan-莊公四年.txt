四年春，王二月，夫人姜氏饗齊侯於祝丘。饗，甚矣！饗齊侯，所以病齊侯也。
三月，紀伯姬卒。外夫人不卒，此其言卒，何也？吾女也，適諸侯則尊同，以吾為之變，卒之也。
夏，齊侯、陳侯、鄭伯遇於垂。紀侯大去其國。大去者，不遺一人之辭也。言民之從者，四年而後畢也。紀侯賢而齊侯滅之，不言滅而曰大去其國者，不使小人加乎君子。
六月乙丑，齊侯葬紀伯姬。外夫人不書葬，此其書葬何也？吾女也，失國，故隱而葬之。
秋，七月。
冬，公及齊人狩於郜。齊人者，齊侯也。其曰人何也？卑公之敵，所以卑公也。何為卑公也？不復仇而怨不釋，刺釋怨也。
四年春，王二月，夫人姜氏饗齊侯於祝丘。饗，甚矣！饗齊侯，所以病齊侯也。
三月，紀伯姬卒。外夫人不卒，此其言卒，何也？吾女也，適諸侯則尊同，以吾為之變，卒之也。
夏，齊侯、陳侯、鄭伯遇於垂。紀侯大去其國。大去者，不遺一人之辭也。言民之從者，四年而後畢也。紀侯賢而齊侯滅之，不言滅而曰大去其國者，不使小人加乎君子。
六月乙丑，齊侯葬紀伯姬。外夫人不書葬，此其書葬何也？吾女也，失國，故隱而葬之。
秋，七月。
冬，公及齊人狩於郜。齊人者，齊侯也。其曰人何也？卑公之敵，所以卑公也。何為卑公也？不復仇而怨不釋，刺釋怨也。
