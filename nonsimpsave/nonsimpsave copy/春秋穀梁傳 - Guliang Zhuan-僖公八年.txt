八年春，王正月，公會王人、齊侯、宋公、衛侯、許男、曹伯、陳世子款，盟於洮。王人之先諸侯何也？貴王命民。朝服雖敝，必加於上，弁冕雖舊，必加於首，周室雖衰，必先諸侯。兵車之會也，鄭伯乞盟，以向之逃歸乞之也。乞者，重辭也，重是盟也。乞者，處其所而請與也。蓋汋之也。
夏，狄伐晉。
秋，七月，禘於大廟，用致夫人。用者，不宜用者也。致者，不宜致者也。言夫人，必以其氏姓。言夫人而不以氏姓，非夫人也，立妾之辭也，非正也。夫人之，我可以不夫人之乎？夫人卒葬之，我可以不卒葬之乎？一則以宗廟臨之，而後貶焉；一則以外之弗夫人，而見正焉。
冬，十有二月丁未，天王崩。
八年春，王正月，公會王人、齊侯、宋公、衛侯、許男、曹伯、陳世子款，盟於洮。王人之先諸侯何也？貴王命民。朝服雖敝，必加於上，弁冕雖舊，必加於首，周室雖衰，必先諸侯。兵車之會也，鄭伯乞盟，以向之逃歸乞之也。乞者，重辭也，重是盟也。乞者，處其所而請與也。蓋汋之也。
夏，狄伐晉。
秋，七月，禘於大廟，用致夫人。用者，不宜用者也。致者，不宜致者也。言夫人，必以其氏姓。言夫人而不以氏姓，非夫人也，立妾之辭也，非正也。夫人之，我可以不夫人之乎？夫人卒葬之，我可以不卒葬之乎？一則以宗廟臨之，而後貶焉；一則以外之弗夫人，而見正焉。
冬，十有二月丁未，天王崩。
