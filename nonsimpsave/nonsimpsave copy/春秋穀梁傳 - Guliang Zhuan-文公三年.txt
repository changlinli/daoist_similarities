三年春，王正月，叔孫得臣會晉人、宋人、陳人、衛人、鄭人伐沈。沈潰。
夏，五月，王子虎卒。叔服也，此不卒者也，何以卒之？以其來會葬，我卒之也。或曰，以其嘗執重以守也。秦人伐晉。
秋，楚人圍江。雨螽於宋。外災不志，此何以志也？曰，災甚也。其甚奈何？茅茨盡矣。著於上，見於下，謂之雨。
冬，公如晉。
十有二月己巳，公及晉侯盟。晉陽處父帥師伐楚救江。此伐楚，其言救江何也？江遠楚近，伐楚所以救江也。
三年春，王正月，叔孫得臣會晉人、宋人、陳人、衛人、鄭人伐沈。沈潰。
夏，五月，王子虎卒。叔服也，此不卒者也，何以卒之？以其來會葬，我卒之也。或曰，以其嘗執重以守也。秦人伐晉。
秋，楚人圍江。雨螽於宋。外災不志，此何以志也？曰，災甚也。其甚奈何？茅茨盡矣。著於上，見於下，謂之雨。
冬，公如晉。
十有二月己巳，公及晉侯盟。晉陽處父帥師伐楚救江。此伐楚，其言救江何也？江遠楚近，伐楚所以救江也。
