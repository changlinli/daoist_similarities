二十有五年春，齊崔杼帥師伐我北鄙。
夏，五月乙亥，齊崔杼弒其君光。
公會晉侯、宋公、衛侯、鄭伯、曹伯、莒子、邾婁子、滕子、薛伯、杞伯、小邾婁子于陳儀。
六月壬子，鄭公孫舍之帥師入陳。
秋，八月己巳，諸侯同盟于重丘，公至自會。
衛侯入于陳儀。陳儀者何？衛之邑也。曷為不言入于衛？諼君以弒也。
楚屈建帥師滅舒鳩。
冬，鄭公孫囆帥師伐陳。
十有二月，吳子謁伐楚，門于巢卒。門于巢卒者何？入門乎巢而卒也。入門乎巢而卒者何？入巢之門而卒也。吳子謁，何以名？傷而反，未至乎舍而卒也。
二十有五年春，齊崔杼帥師伐我北鄙。
夏，五月乙亥，齊崔杼弒其君光。
公會晉侯、宋公、衛侯、鄭伯、曹伯、莒子、邾婁子、滕子、薛伯、杞伯、小邾婁子于陳儀。
六月壬子，鄭公孫舍之帥師入陳。
秋，八月己巳，諸侯同盟于重丘，公至自會。
衛侯入于陳儀。陳儀者何？衛之邑也。曷為不言入于衛？諼君以弒也。
楚屈建帥師滅舒鳩。
冬，鄭公孫囆帥師伐陳。
十有二月，吳子謁伐楚，門于巢卒。門于巢卒者何？入門乎巢而卒也。入門乎巢而卒者何？入巢之門而卒也。吳子謁，何以名？傷而反，未至乎舍而卒也。
