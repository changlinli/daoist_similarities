竊跡前事，大抵彊者先反。淮陰王楚最彊，則最先反；韓王信倚胡，則又反；貫高因趙資，則又反；陳豨兵精彊，則又反；彭越用梁，則又反；黥布用淮南，則又反；盧綰國比最弱，則最後反。長沙乃纔二萬五千戶耳，力不足以行逆，則功少而最完，埶疏而最忠，全骨肉。時長沙無故者，非獨性異人也，其形勢然矣。
曩令樊、酈、絳、灌據數十城而王，今雖以殘亡可也。令韓信黥布彭越之倫，列為徹侯而居，雖至今存可也。然則天下大計可知已。欲諸王皆忠附，則莫若令如長沙；欲勿令葅醢，則莫若令如樊、酈、絳、灌；欲天下之治安，天子之無憂，莫如眾建諸侯而少其力。力少則易使以義，國小則無邪心。
竊跡前事，大抵彊者先反。淮陰王楚最彊，則最先反；韓王信倚胡，則又反；貫高因趙資，則又反；陳豨兵精彊，則又反；彭越用梁，則又反；黥布用淮南，則又反；盧綰國比最弱，則最後反。長沙乃纔二萬五千戶耳，力不足以行逆，則功少而最完，埶疏而最忠，全骨肉。時長沙無故者，非獨性異人也，其形勢然矣。
曩令樊、酈、絳、灌據數十城而王，今雖以殘亡可也。令韓信黥布彭越之倫，列為徹侯而居，雖至今存可也。然則天下大計可知已。欲諸王皆忠附，則莫若令如長沙；欲勿令葅醢，則莫若令如樊、酈、絳、灌；欲天下之治安，天子之無憂，莫如眾建諸侯而少其力。力少則易使以義，國小則無邪心。
