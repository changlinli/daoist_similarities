七年春，公伐邾婁。
三月甲戌，取須朐。取邑不日，此何以日？內辭也，使若他人然。
遂城郚。
夏，四月，宋公王臣卒。
宋人殺其大夫。何以不名？宋三世無大夫，三世內娶也。
戊子，晉人及秦人戰于令狐，晉先眛以師奔秦。此偏戰也，何以不言師敗績？敵也。此晉先眛也，其稱人何？貶。曷為貶？外也。其外奈何？以師外也。何以不言出？遂在外也。
狄侵我西鄙。
秋，八月，公會諸侯、晉大夫，盟于扈。諸侯何以不序？大夫何以不名？公失序也。公失序奈何？諸侯不可使與公盟，眣晉大夫使與公盟也。
冬，徐伐莒。公孫敖如莒蒞盟。
七年春，公伐邾婁。
三月甲戌，取須朐。取邑不日，此何以日？內辭也，使若他人然。
遂城郚。
夏，四月，宋公王臣卒。
宋人殺其大夫。何以不名？宋三世無大夫，三世內娶也。
戊子，晉人及秦人戰于令狐，晉先眛以師奔秦。此偏戰也，何以不言師敗績？敵也。此晉先眛也，其稱人何？貶。曷為貶？外也。其外奈何？以師外也。何以不言出？遂在外也。
狄侵我西鄙。
秋，八月，公會諸侯、晉大夫，盟于扈。諸侯何以不序？大夫何以不名？公失序也。公失序奈何？諸侯不可使與公盟，眣晉大夫使與公盟也。
冬，徐伐莒。公孫敖如莒蒞盟。
