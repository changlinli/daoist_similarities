齊桓公問管子曰：「吾念有而勿失，得而勿忘，為之有道乎？」對曰：「勿創勿作，時至而隨，毋以私好惡害公正，察民所惡以自為戒。黃帝立明臺之議者，上觀於賢也，堯有衢室之問者，下聽於人也。舜有告善之旌，而主不蔽也。禹立諫鼓於朝，而備訊唉。湯有總街之庭，以觀人誹也。武王有靈臺之復，而賢者進也。此古聖帝明王所以有而勿失，得而勿忘者也。桓公曰：吾欲效而為之，其名云何？對曰：名曰嘖室之議，曰法簡而易行，刑審而不犯，事約而易從，求寡而易足。人有非上之所過，謂之正士，內於嘖室之議，有司執事者咸以厥事奉職而不忘，為此嘖室之事也，請以東郭牙為之，此人能以正事爭於君前者也。桓公曰：「善！」
齊桓公問管子曰：「吾念有而勿失，得而勿忘，為之有道乎？」對曰：「勿創勿作，時至而隨，毋以私好惡害公正，察民所惡以自為戒。黃帝立明臺之議者，上觀於賢也，堯有衢室之問者，下聽於人也。舜有告善之旌，而主不蔽也。禹立諫鼓於朝，而備訊唉。湯有總街之庭，以觀人誹也。武王有靈臺之復，而賢者進也。此古聖帝明王所以有而勿失，得而勿忘者也。桓公曰：吾欲效而為之，其名云何？對曰：名曰嘖室之議，曰法簡而易行，刑審而不犯，事約而易從，求寡而易足。人有非上之所過，謂之正士，內於嘖室之議，有司執事者咸以厥事奉職而不忘，為此嘖室之事也，請以東郭牙為之，此人能以正事爭於君前者也。桓公曰：「善！」
