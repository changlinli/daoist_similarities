維王二祀一月既生魄，王召周公旦曰：「嗚呼！余夙夜忌商，不知道極，敬聽以勤天命。」周公拜手稽首，曰：「在我文考，順明三極，躬是四察，循用五行，戒視七順，順道九紀，三極既明，五行乃常，四察既是，七順乃辨，明勢天道，九紀咸當，順德以謀，罔惟不行。三極：一維天九星，二維地九州，三維人四左。四察：一目察維極，二耳察維聲，三口察維言，四心察維念。五行：一黑位水，二赤位火，三蒼位木，四白位金，五黃位土。七順：一順天得時，二順地得助，三順民得和，四順利財足，五順得助明，六順仁無失，七順道有功。九紀：一辰以紀日，二宿以紀月，三日以紀德，四月以紀刑，五春以紀生，六夏以紀長，七秋以紀殺，八冬以紀藏，九歲以紀終。時候天視可監，時不失以知吉凶。」王拜曰：「允哉！余聞在昔訓典中規，非時罔有恪言，日正余不足。」
維王二祀一月既生魄，王召周公旦曰：「嗚呼！余夙夜忌商，不知道極，敬聽以勤天命。」周公拜手稽首，曰：「在我文考，順明三極，躬是四察，循用五行，戒視七順，順道九紀，三極既明，五行乃常，四察既是，七順乃辨，明勢天道，九紀咸當，順德以謀，罔惟不行。三極：一維天九星，二維地九州，三維人四左。四察：一目察維極，二耳察維聲，三口察維言，四心察維念。五行：一黑位水，二赤位火，三蒼位木，四白位金，五黃位土。七順：一順天得時，二順地得助，三順民得和，四順利財足，五順得助明，六順仁無失，七順道有功。九紀：一辰以紀日，二宿以紀月，三日以紀德，四月以紀刑，五春以紀生，六夏以紀長，七秋以紀殺，八冬以紀藏，九歲以紀終。時候天視可監，時不失以知吉凶。」王拜曰：「允哉！余聞在昔訓典中規，非時罔有恪言，日正余不足。」
