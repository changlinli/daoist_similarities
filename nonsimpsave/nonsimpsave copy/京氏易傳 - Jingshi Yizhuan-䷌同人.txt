同人：二氣同進，健而炎上，同途異致，性則合也。《易》曰：「出門同人，又誰咎也？」九二、得位居中，六三、積陰待應。《易》曰：「先號咷而後笑。」八卦復位，六爻遷次，周而復始，上下不停，生生之義，《易》道祖也。天與火，明而健，陽道正，陰氣和也。吉凶故象五行昭然，與《坎》為飛伏。歸魂立三公為世，上九、宗廟為應，候建始丁巳至壬戌，積筭起壬戌至辛酉，周而復始，火土入《乾》、《離》。五星從位起鎮星，觜宿從位降己亥水，分氣候二十八，火上見金，二氣雖同，五行相悖，六爻定位，吉凶之兆在乎五二。得時則順，失時則逆，陰陽升降，歲月分焉。爻象相盪，內外適變，八卦巡迴，歸魂復本，本靜則象生，故適《離》為《兌》。入少女，分八卦於《兌》象。
同人：二氣同進，健而炎上，同途異致，性則合也。《易》曰：「出門同人，又誰咎也？」九二、得位居中，六三、積陰待應。《易》曰：「先號咷而後笑。」八卦復位，六爻遷次，周而復始，上下不停，生生之義，《易》道祖也。天與火，明而健，陽道正，陰氣和也。吉凶故象五行昭然，與《坎》為飛伏。歸魂立三公為世，上九、宗廟為應，候建始丁巳至壬戌，積筭起壬戌至辛酉，周而復始，火土入《乾》、《離》。五星從位起鎮星，觜宿從位降己亥水，分氣候二十八，火上見金，二氣雖同，五行相悖，六爻定位，吉凶之兆在乎五二。得時則順，失時則逆，陰陽升降，歲月分焉。爻象相盪，內外適變，八卦巡迴，歸魂復本，本靜則象生，故適《離》為《兌》。入少女，分八卦於《兌》象。
