元年春，王正月，公即位。
二月癸亥朔，日有食之。
天王使叔服來會葬。其言來會葬何？會葬禮也。
夏，四月丁巳，葬我君僖公。天王使毛伯來錫公命。錫者何？賜也。命者何？加我服也。
晉侯伐衛。
叔孫得臣如京師。
衛人伐晉。
秋，公孫敖會晉侯于戚。
冬，十月丁未，楚世子商臣弒其君髡。
公孫敖如齊。
元年春，王正月，公即位。
二月癸亥朔，日有食之。
天王使叔服來會葬。其言來會葬何？會葬禮也。
夏，四月丁巳，葬我君僖公。天王使毛伯來錫公命。錫者何？賜也。命者何？加我服也。
晉侯伐衛。
叔孫得臣如京師。
衛人伐晉。
秋，公孫敖會晉侯于戚。
冬，十月丁未，楚世子商臣弒其君髡。
公孫敖如齊。
