黃帝問于少俞曰：筋骨之強弱，肌肉之堅脆，皮膚之厚薄，腠理之疏密，各不同，其于鍼石火焫之痛何如？腸胃之厚薄堅脆亦不等，其於毒藥何如？願盡聞之。少俞曰：人之骨強、筋弱、肉緩、皮膚厚者，耐痛，其于鍼石之痛火焫亦然。
黃帝曰：其耐火焫者，何以知之？少俞答曰：加以黑色而美骨者，耐火焫。黃帝曰：其不耐鍼石之痛者，何以知之？少俞曰：堅肉薄皮者，不耐鍼石之痛，於火焫亦然。
黃帝曰：人之病，或同時而傷，或易已，或難已，其故何如？少俞曰：同時而傷，其身多熱者，易已；多寒者，難已。
黃帝曰：人之勝毒，何以知之？少俞曰：胃厚、色黑、大骨及肥者，皆勝毒；故其瘦而薄胃者，皆不勝毒也。
黃帝問于少俞曰：筋骨之強弱，肌肉之堅脆，皮膚之厚薄，腠理之疏密，各不同，其于鍼石火焫之痛何如？腸胃之厚薄堅脆亦不等，其於毒藥何如？願盡聞之。少俞曰：人之骨強、筋弱、肉緩、皮膚厚者，耐痛，其于鍼石之痛火焫亦然。
黃帝曰：其耐火焫者，何以知之？少俞答曰：加以黑色而美骨者，耐火焫。黃帝曰：其不耐鍼石之痛者，何以知之？少俞曰：堅肉薄皮者，不耐鍼石之痛，於火焫亦然。
黃帝曰：人之病，或同時而傷，或易已，或難已，其故何如？少俞曰：同時而傷，其身多熱者，易已；多寒者，難已。
黃帝曰：人之勝毒，何以知之？少俞曰：胃厚、色黑、大骨及肥者，皆勝毒；故其瘦而薄胃者，皆不勝毒也。
