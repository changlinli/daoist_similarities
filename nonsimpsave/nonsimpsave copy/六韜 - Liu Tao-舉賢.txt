文王問太公曰：「君務舉賢，而不獲其功。世亂愈甚以至危亡者，何也？」太公曰：「舉賢而不用，是有舉賢之名而無用賢之實也。」文王曰：「其失安在？」太公曰：「其失在君好用世俗之所譽而不得真賢也。」文王曰：「何如？」太公曰：「君以世俗之所譽者為賢，以世俗之所毀者為不肖。則多黨者進，少黨者退。若是則群邪比周而蔽賢，忠臣死於無罪，姦臣以虛譽取爵位。是以世亂愈甚，則國不免於危亡。」文王曰：「舉賢奈何？」太公曰：「將相分職，而各以官名舉人，按名督實，選才考能，令實當其名，名當其實，則得舉賢之道也。」
文王問太公曰：「君務舉賢，而不獲其功。世亂愈甚以至危亡者，何也？」太公曰：「舉賢而不用，是有舉賢之名而無用賢之實也。」文王曰：「其失安在？」太公曰：「其失在君好用世俗之所譽而不得真賢也。」文王曰：「何如？」太公曰：「君以世俗之所譽者為賢，以世俗之所毀者為不肖。則多黨者進，少黨者退。若是則群邪比周而蔽賢，忠臣死於無罪，姦臣以虛譽取爵位。是以世亂愈甚，則國不免於危亡。」文王曰：「舉賢奈何？」太公曰：「將相分職，而各以官名舉人，按名督實，選才考能，令實當其名，名當其實，則得舉賢之道也。」
