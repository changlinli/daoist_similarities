寧封子者，黃帝時人也，世傳為黃帝陶正。有人過之，為其掌火，能出五色煙，久則以教封子。封子積火自燒，而隨煙氣上下，視其灰燼，猶有其骨。時人共葬於寧北山中。故謂之寧封子焉。
奇矣封子，妙稟自然。鑠質洪爐，暢氣五煙。遺骨灰燼，寄墳寧山。人睹其跡，惡識其玄。
寧封子者，黃帝時人也，世傳為黃帝陶正。有人過之，為其掌火，能出五色煙，久則以教封子。封子積火自燒，而隨煙氣上下，視其灰燼，猶有其骨。時人共葬於寧北山中。故謂之寧封子焉。
奇矣封子，妙稟自然。鑠質洪爐，暢氣五煙。遺骨灰燼，寄墳寧山。人睹其跡，惡識其玄。
