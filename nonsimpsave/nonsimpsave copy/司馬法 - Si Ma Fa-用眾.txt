凡戰之道：用寡固，用眾治。寡利煩，眾利正。用眾進止，用寡進退。眾以合寡，則遠裹而闕之。若分而迭擊，寡以待眾。若眾疑之，則自用之。擅利，則釋旗，迎而反之。敵若眾則相聚而受裹。敵若寡，若畏，則避之開之。
凡戰：背風；背高；右高；左險；歷沛；歷圯；兼舍環龜。
凡戰：設而觀其作；視敵而舉；待則循而勿鼓，待眾之作；攻則屯而伺之。
凡戰：眾寡以觀其變；進退以觀其固；危而觀其懼；靜而觀其怠；動而觀其疑；襲而觀其治。擊其疑；加其卒；致其屈；襲其規；因其不避；阻其圖；奪其慮；乘其懼。
凡從奔，勿息。敵人或止於路，則慮之。
凡近敵都必有進路，退，必有返慮。
凡戰：先則弊，後則懾，息則怠，不息亦弊，息久亦反其懾。書親絕，是謂絕顧之慮。選良次兵，是謂益人之強。棄任節食，是謂開人之意。自古之政也。
凡戰之道：用寡固，用眾治。寡利煩，眾利正。用眾進止，用寡進退。眾以合寡，則遠裹而闕之。若分而迭擊，寡以待眾。若眾疑之，則自用之。擅利，則釋旗，迎而反之。敵若眾則相聚而受裹。敵若寡，若畏，則避之開之。
凡戰：背風；背高；右高；左險；歷沛；歷圯；兼舍環龜。
凡戰：設而觀其作；視敵而舉；待則循而勿鼓，待眾之作；攻則屯而伺之。
凡戰：眾寡以觀其變；進退以觀其固；危而觀其懼；靜而觀其怠；動而觀其疑；襲而觀其治。擊其疑；加其卒；致其屈；襲其規；因其不避；阻其圖；奪其慮；乘其懼。
凡從奔，勿息。敵人或止於路，則慮之。
凡近敵都必有進路，退，必有返慮。
凡戰：先則弊，後則懾，息則怠，不息亦弊，息久亦反其懾。書親絕，是謂絕顧之慮。選良次兵，是謂益人之強。棄任節食，是謂開人之意。自古之政也。
