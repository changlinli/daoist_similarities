谷春者，櫟陽人也，成帝時為郎。病死，而屍不冷。家發喪行服，猶不敢下釘。三年，更著冠幘，坐縣門上，邑中人大驚。家人迎之，不肯隨歸。發棺有衣無屍。留門上三宿，去之長安，止橫門上。人知追迎之，復去之太白山。立祠於山上，時來，至其祠中止宿焉。
谷春既死，停屍猶溫。棺闔五稔，端委於門。顧視空柩，形逝衣存。留軌太白，納氣玄根。
谷春者，櫟陽人也，成帝時為郎。病死，而屍不冷。家發喪行服，猶不敢下釘。三年，更著冠幘，坐縣門上，邑中人大驚。家人迎之，不肯隨歸。發棺有衣無屍。留門上三宿，去之長安，止橫門上。人知追迎之，復去之太白山。立祠於山上，時來，至其祠中止宿焉。
谷春既死，停屍猶溫。棺闔五稔，端委於門。顧視空柩，形逝衣存。留軌太白，納氣玄根。
