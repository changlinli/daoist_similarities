小過：六四適變，血脈通也。陽入陰，陰入陽。二氣降內外象，上下返應。二剛相適，土木入卦，分於二象。雷處高山，亢之極也。內柔無正性，危及於外。《易》曰：「飛鳥遺之音，不宜上，宜下。」與《坤》為飛伏。反歸九四，諸侯立世，元士見應，建始乙丑至庚午，積筭起庚午至己巳，周而復始。土火入《震》、《艮》，五星從位起太陰，翼宿從位降庚午，分氣候三十六。木下見土，二陽畜陰，六位相刑，吉位生也。上升下，陰陽反應，各私其黨，六爻適變，陰道悖也。升降進退，其道同也。之《艮》入《兌》，陰納與陽也。反復其位，次降入歸魂雷澤《歸妹》卦。
小過：六四適變，血脈通也。陽入陰，陰入陽。二氣降內外象，上下返應。二剛相適，土木入卦，分於二象。雷處高山，亢之極也。內柔無正性，危及於外。《易》曰：「飛鳥遺之音，不宜上，宜下。」與《坤》為飛伏。反歸九四，諸侯立世，元士見應，建始乙丑至庚午，積筭起庚午至己巳，周而復始。土火入《震》、《艮》，五星從位起太陰，翼宿從位降庚午，分氣候三十六。木下見土，二陽畜陰，六位相刑，吉位生也。上升下，陰陽反應，各私其黨，六爻適變，陰道悖也。升降進退，其道同也。之《艮》入《兌》，陰納與陽也。反復其位，次降入歸魂雷澤《歸妹》卦。
