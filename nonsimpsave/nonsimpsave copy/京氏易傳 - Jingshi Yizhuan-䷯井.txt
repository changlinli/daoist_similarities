井：陰陽通變，不可革者、《井》也。《井》道以澄清不竭之象，而成於《井》之德也。《易》云：「《井》者、德之基。」又云：「往來井井，見功也。」改邑不改井，德不可渝也，與《坎》為飛伏。九五處至尊，應用見本象，建辛巳至丙戌，積筭起丙戌至乙酉，周而復始，五星從位起歲星，尾宿從位降戊戌，《坎》下見風險於前，內外相資益於君。賢人有位，君子不孤。《傳》曰：「德不孤，必有鄰。」氣候所象，定數於二十八，天地之數，分於人事；吉凶之兆，定於陰陽。陰生陽消，陽生陰滅。二氣交互，萬物生焉，《震》至於《井》，陰陽代位，至極則反，與《巽》為終。退復於本，故曰：「游魂為《大過》。」
井：陰陽通變，不可革者、《井》也。《井》道以澄清不竭之象，而成於《井》之德也。《易》云：「《井》者、德之基。」又云：「往來井井，見功也。」改邑不改井，德不可渝也，與《坎》為飛伏。九五處至尊，應用見本象，建辛巳至丙戌，積筭起丙戌至乙酉，周而復始，五星從位起歲星，尾宿從位降戊戌，《坎》下見風險於前，內外相資益於君。賢人有位，君子不孤。《傳》曰：「德不孤，必有鄰。」氣候所象，定數於二十八，天地之數，分於人事；吉凶之兆，定於陰陽。陰生陽消，陽生陰滅。二氣交互，萬物生焉，《震》至於《井》，陰陽代位，至極則反，與《巽》為終。退復於本，故曰：「游魂為《大過》。」
