十有九年春，王正月，諸侯盟於祝柯。晉人執邾子。公至自伐齊。《春秋》之義：已伐而盟復伐者則以伐致，盟不復伐者則以會致。祝柯之盟，盟復伐齊與？曰非也。然則何為以伐致也？曰與人同事，或執其君，或取其地。取邾田自漷水。軋辭也。其不日，惡盟也。季孫宿如晉。葬曹成公。
夏，衛孫林父帥師伐齊。
秋，七月辛卯，齊侯環卒。晉士匄帥師侵齊，至谷，聞齊侯卒，乃還。還者，事未畢之辭也。受命而誅生，死，無所知其怒。不伐喪，善之也。善之則何為未畢也？君不屍小事，臣不專大名，善則稱君，過則稱己，則民作讓矣。士匄外專君命。故非之也。然則為士匄者宜奈何？宜墠帷而歸命乎介。
八月丙辰，仲孫蔑卒。齊殺其大夫高厚。鄭殺其大夫公子嘉。
冬，葬齊靈公。城西郛。叔孫豹會晉士匄於柯。城武城。
十有九年春，王正月，諸侯盟於祝柯。晉人執邾子。公至自伐齊。《春秋》之義：已伐而盟復伐者則以伐致，盟不復伐者則以會致。祝柯之盟，盟復伐齊與？曰非也。然則何為以伐致也？曰與人同事，或執其君，或取其地。取邾田自漷水。軋辭也。其不日，惡盟也。季孫宿如晉。葬曹成公。
夏，衛孫林父帥師伐齊。
秋，七月辛卯，齊侯環卒。晉士匄帥師侵齊，至谷，聞齊侯卒，乃還。還者，事未畢之辭也。受命而誅生，死，無所知其怒。不伐喪，善之也。善之則何為未畢也？君不屍小事，臣不專大名，善則稱君，過則稱己，則民作讓矣。士匄外專君命。故非之也。然則為士匄者宜奈何？宜墠帷而歸命乎介。
八月丙辰，仲孫蔑卒。齊殺其大夫高厚。鄭殺其大夫公子嘉。
冬，葬齊靈公。城西郛。叔孫豹會晉士匄於柯。城武城。
