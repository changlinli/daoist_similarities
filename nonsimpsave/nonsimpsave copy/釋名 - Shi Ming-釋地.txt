地者，底也，其體底下載萬物也。亦言諦也，五土所生莫不信諦也。《易》謂之坤。坤，順也，上順乾也。
土，吐也，吐生萬物也。已耕者曰田；田，填也，五稼填滿其中也。
壤，瀼也，肥濡意也。
廣平曰原；原，元也，如元氣廣大也。
高平曰陸；陸，漉也，水流漉而去也。
下平曰衍，言漫衍也。
下濕曰隰；隰，蟄也；蟄，溼意也。
下而有水曰澤，言潤澤也。
地不生物曰鹵；鹵，爐也，如爐火處也。
徐州貢土五色，有青、黃、赤、白、黑也。土青曰黎，似黎草色也。土黃而細密曰埴；埴膩也，黏如脂之膩也。土赤曰鼠肝，似鼠肝色也。土白曰漂；漂輕飛散也。土黑曰盧；盧然解散也。
地者，底也，其體底下載萬物也。亦言諦也，五土所生莫不信諦也。《易》謂之坤。坤，順也，上順乾也。
土，吐也，吐生萬物也。已耕者曰田；田，填也，五稼填滿其中也。
壤，瀼也，肥濡意也。
廣平曰原；原，元也，如元氣廣大也。
高平曰陸；陸，漉也，水流漉而去也。
下平曰衍，言漫衍也。
下濕曰隰；隰，蟄也；蟄，溼意也。
下而有水曰澤，言潤澤也。
地不生物曰鹵；鹵，爐也，如爐火處也。
徐州貢土五色，有青、黃、赤、白、黑也。土青曰黎，似黎草色也。土黃而細密曰埴；埴膩也，黏如脂之膩也。土赤曰鼠肝，似鼠肝色也。土白曰漂；漂輕飛散也。土黑曰盧；盧然解散也。
