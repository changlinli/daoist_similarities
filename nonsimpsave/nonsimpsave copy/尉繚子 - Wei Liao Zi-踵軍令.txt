所謂踵軍者，去大軍百里，期於會地，為三日熟食，前軍而行，為戰合之表。合表，乃起踵軍，饗士，使為之戰勢，是謂趨戰者也。
興軍者，前踵軍而行，合表乃起，去大軍一倍其道，去踵軍百里，期於會地，為六日熟食，使為戰備，分卒據要害。戰利則追北，按兵而趨之。踵軍遇有還者誅之。所謂諸將之兵，在四奇之內者勝也。
兵有什伍，有分有合，豫為之職，守要塞關梁而分居之。戰合表起，即皆會也。大軍為計日之食起，戰具無不及也，令行而起，不如令者有誅。
凡稱分塞者，四境之內，當興軍踵軍既行，則四境之民，無得行者。奉王之軍命，授持符節，名為順職之吏，非順職之吏而行者誅之。戰合表起，順職之吏，乃行用以相參，故欲戰先安內也。
所謂踵軍者，去大軍百里，期於會地，為三日熟食，前軍而行，為戰合之表。合表，乃起踵軍，饗士，使為之戰勢，是謂趨戰者也。
興軍者，前踵軍而行，合表乃起，去大軍一倍其道，去踵軍百里，期於會地，為六日熟食，使為戰備，分卒據要害。戰利則追北，按兵而趨之。踵軍遇有還者誅之。所謂諸將之兵，在四奇之內者勝也。
兵有什伍，有分有合，豫為之職，守要塞關梁而分居之。戰合表起，即皆會也。大軍為計日之食起，戰具無不及也，令行而起，不如令者有誅。
凡稱分塞者，四境之內，當興軍踵軍既行，則四境之民，無得行者。奉王之軍命，授持符節，名為順職之吏，非順職之吏而行者誅之。戰合表起，順職之吏，乃行用以相參，故欲戰先安內也。
