十有八年春，王二月丁丑，公薨於台下。台下，非正也。秦伯罃卒。
夏，五月戊戌，齊人弒其君商人。
六月癸酉，葬我君文公。
秋，公子遂、叔孫得臣如齊。使，舉上客而不稱介，不正其同倫而相介，故列而數之也。
冬，十月，子卒。子卒不日，故也。夫人姜氏歸於齊。惡宣公也，有不待貶絕而罪惡見者，有待貶絕而惡從之者。侄娣者，不孤子之意也，一人有子，三人緩帶。一曰就賢也。季孫行父如齊。莒弒其君庶其。
十有八年春，王二月丁丑，公薨於台下。台下，非正也。秦伯罃卒。
夏，五月戊戌，齊人弒其君商人。
六月癸酉，葬我君文公。
秋，公子遂、叔孫得臣如齊。使，舉上客而不稱介，不正其同倫而相介，故列而數之也。
冬，十月，子卒。子卒不日，故也。夫人姜氏歸於齊。惡宣公也，有不待貶絕而罪惡見者，有待貶絕而惡從之者。侄娣者，不孤子之意也，一人有子，三人緩帶。一曰就賢也。季孫行父如齊。莒弒其君庶其。
