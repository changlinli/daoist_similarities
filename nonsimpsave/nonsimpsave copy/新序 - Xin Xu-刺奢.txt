桀作瑤臺，罷民力，殫民財，為酒池糟隄，縱靡靡之樂，一鼓而牛飲者三千人，群臣相持歌曰：「江水沛沛兮，舟楫敗兮，我王廢兮，趣歸薄兮，薄亦大兮。」又曰：「樂兮樂兮，四牡蹻兮，六轡沃兮，去不善而從善，何不樂兮？」伊尹知天命之至，舉觴而告桀曰：「
君王不聽臣之言，亡無日矣。」桀拍然而作，唾然而笑曰：「子何妖言，吾有天下，如天之有日也，日有亡乎？日亡吾亦亡矣。」於是接履而趣，遂適湯，湯立為相。故伊尹去官入殷，殷王而夏亡。
紂為鹿臺，七年而成，其大三里，高千尺，臨望雲雨。作炮烙之刑，戮無辜，奪民力。冤暴施於百姓，慘毒加於大臣，天下叛之，願臣文王。及周師至，令不行於左右。悲乎！當是時，求為匹夫不可得也，紂自取之也。
魏王將起中天臺，令曰：「敢諫者死。」許綰負蔂操鍤入曰：「
聞大王將起中天臺，臣願加一力。」王曰：「子何力有加？」綰曰：「雖無力，能商臺。」王曰：「若何？」曰：「臣聞天與地相去萬五千里，今王因而半之，當起七千五百里之臺，高既如是，其趾須方八千里，盡王之地，不足以為臺趾。古者堯舜建諸侯，地方五千里，王必起此臺，先以兵伐諸侯，盡有其地猶不足，又伐四夷，得方八千里乃足以為臺趾，材木之積，人徒之眾，倉廩之儲，數以萬億度。八千里以外，當盡農畝之地，足以奉給王之臺者，臺具以備，乃可以作。」魏王默然無以應，乃罷起臺。
衛靈公以天寒鑿池，宛春諫曰：「天寒起役，恐傷民。」公曰：「天寒乎？」宛春曰：「君衣狐裘，坐熊席，隩隅有灶，是以不寒，今民衣弊不補，履決不苴。君則不寒，民則寒矣。」公曰：「善。」令罷役。左右諫曰：「君鑿池不知天寒，以宛春知而罷役，是德歸宛春，怨歸於君。」公曰：「不然。宛春，魯國之匹夫，吾舉之，民未有見焉，今將令民，以此見之。且春也有善，寡人有春之善，非寡人之善與？」靈公論宛春，可謂知君之道矣。
齊宣王為大室，大蓋百畝，堂上三百戶，以齊國之大，具之三年而未能成，群臣莫敢諫者。香居問宣王曰：「荊王釋先王之禮樂而為淫樂，敢問荊邦為有主乎？」王曰：「為無主。」「敢問荊邦為有臣乎？」王曰：「為無臣。」居曰：「今主為大室，三年不能成，而群臣莫敢諫者，敢問王為有臣乎？」王曰：「為無臣。」香居曰：「臣請避矣。」趨而出。王曰：「香子留，何諫寡人之晚也？」遽召尚書曰：「書之，寡人不肖，為大室，香子止寡人也。」
趙襄子飲酒五日五夜，不廢酒，謂侍者曰：「我誠邦士也。夫飲酒五日五夜矣，而殊不病。」優莫曰：「君勉之，不及紂二日耳。紂七日七夜，今君五日。」襄子懼，謂優莫曰：「然則吾亡乎？」優莫曰：「不亡。」襄子曰：「不及紂二日耳，不亡何待？」優莫曰：「
桀紂之亡也遇湯武，今天下盡桀也，而君紂也，桀紂並世，焉能相亡，然亦殆矣。」
齊景公飲酒而樂，釋衣冠自鼓缶，謂侍者曰：「仁人亦樂是夫？」梁丘子曰：「仁人耳目亦猶人也？奚為獨不樂此也。」公曰：「速駕迎晏子。」晏子朝服以至。公曰：「寡人甚樂此樂也，願與夫子共之，請去禮。」晏子對曰：「君之言過矣，齊國五尺之童子，力盡勝嬰而又勝君，所以不敢亂者，畏禮也。上若無禮，無以使其下；下若無禮，無以事其上。夫麋鹿唯無禮，故父子同塵。人之所以貴於禽獸者，以有禮也，《詩》曰：『人而無禮，胡不遄死？』故禮不可去也。」公曰：「寡人無良，左右淫琨寡人，以至於此，請殺之。」晏子曰：「左右無罪，君若好禮，左右有禮者至，無禮者去。君若惡禮，亦將如之。」公曰：「善。請革衣冠，更受命。」乃廢酒而更尊朝服而坐，觴三行，晏子趨出。
魏文侯見箕季其牆壞而不築，文侯曰：「何為不築？」對曰：「
不時，其牆枉而不端。」問曰：「何不端？」曰：「固然。」從者食其園之桃，箕季禁之。少焉日晏，進糲餐之食，瓜瓠之羹。文侯出，其僕曰：「君亦無得於箕季矣。曩者進食，臣竊窺之，糲餐之食，瓜瓠之羹。」文侯曰：「吾何無得於季也？吾一見季而得四焉。其牆壞不築，云待時者，教我無奪農時也。牆枉而不端，對曰固然者，是教我無侵封疆也。從者食園桃，箕季禁之，豈愛桃哉！是教我下無侵上也。食我以糲餐者，季豈不能具五味哉！教我無多歛於百姓，以省飲食之養也。」
士尹池為荊使於宋，司城子罕止而觴之，南家之牆，擁於前而不直，西家之潦，經其宮而不止。士尹池問其故，司城子罕曰：「南家，工人也，為鞔者也，吾將徙之，其父曰：『吾特為鞔，已食三世矣，今徙，是宋邦之束鞔者，不知吾處也，吾將不食，願相國之憂吾不食也。』為是故吾不徙。西家高，吾宮卑，潦之經吾宮也利，為是故不禁也。」士尹池歸荊，適興兵欲攻宋，士尹池諫於王曰：「宋不可攻也，其主賢，其相仁。賢者能得民，仁者能用人，攻之無功，為天下笑。」楚釋宋而攻鄭。孔子聞之曰：「夫修之於廟堂之上，而折衝於千里之外者，司城子罕之謂也」。
魯孟獻子聘於晉，宣子觴之三徙，鐘石之縣，不移而具。獻子曰：「富哉冢！」宣子曰：「子之家庸與我家富？」獻子曰：「吾家甚貧，惟有二士，曰顏回，茲無靈者，使吾邦家安平，百姓和協，惟此二者耳！吾盡於此矣。」客出，宣子曰：「彼君子也，以養賢為富。我鄙人也，以鐘石金玉為富。」孔子曰：「孟獻子之富，可著於春秋。」
鄒穆公有令食鳧鷹必以秕，無得以粟，於是倉無秕，而求易於民，二石粟而得一石秕，吏以為費，請以粟食之。穆公曰：「去，非汝所知也！夫百姓飽牛而耕，暴背而耘，勤而不惰者，豈為鳥獸哉？粟米，人之上食，奈何其以養鳥？且爾知小計，不知大會。周諺曰：『
囊漏貯中。』而獨不聞歟？夫君者，民之父母，取食之粟，移之於民，此非吾之粟乎？鳥苟食鄒之秕，不害鄒之粟也，粟之在倉與在民，於我何擇？」鄒民聞之，皆知私積與公家為一體也，此之謂知富邦。
桀作瑤臺，罷民力，殫民財，為酒池糟隄，縱靡靡之樂，一鼓而牛飲者三千人，群臣相持歌曰：「江水沛沛兮，舟楫敗兮，我王廢兮，趣歸薄兮，薄亦大兮。」又曰：「樂兮樂兮，四牡蹻兮，六轡沃兮，去不善而從善，何不樂兮？」伊尹知天命之至，舉觴而告桀曰：「
君王不聽臣之言，亡無日矣。」桀拍然而作，唾然而笑曰：「子何妖言，吾有天下，如天之有日也，日有亡乎？日亡吾亦亡矣。」於是接履而趣，遂適湯，湯立為相。故伊尹去官入殷，殷王而夏亡。
紂為鹿臺，七年而成，其大三里，高千尺，臨望雲雨。作炮烙之刑，戮無辜，奪民力。冤暴施於百姓，慘毒加於大臣，天下叛之，願臣文王。及周師至，令不行於左右。悲乎！當是時，求為匹夫不可得也，紂自取之也。
魏王將起中天臺，令曰：「敢諫者死。」許綰負蔂操鍤入曰：「
聞大王將起中天臺，臣願加一力。」王曰：「子何力有加？」綰曰：「雖無力，能商臺。」王曰：「若何？」曰：「臣聞天與地相去萬五千里，今王因而半之，當起七千五百里之臺，高既如是，其趾須方八千里，盡王之地，不足以為臺趾。古者堯舜建諸侯，地方五千里，王必起此臺，先以兵伐諸侯，盡有其地猶不足，又伐四夷，得方八千里乃足以為臺趾，材木之積，人徒之眾，倉廩之儲，數以萬億度。八千里以外，當盡農畝之地，足以奉給王之臺者，臺具以備，乃可以作。」魏王默然無以應，乃罷起臺。
衛靈公以天寒鑿池，宛春諫曰：「天寒起役，恐傷民。」公曰：「天寒乎？」宛春曰：「君衣狐裘，坐熊席，隩隅有灶，是以不寒，今民衣弊不補，履決不苴。君則不寒，民則寒矣。」公曰：「善。」令罷役。左右諫曰：「君鑿池不知天寒，以宛春知而罷役，是德歸宛春，怨歸於君。」公曰：「不然。宛春，魯國之匹夫，吾舉之，民未有見焉，今將令民，以此見之。且春也有善，寡人有春之善，非寡人之善與？」靈公論宛春，可謂知君之道矣。
齊宣王為大室，大蓋百畝，堂上三百戶，以齊國之大，具之三年而未能成，群臣莫敢諫者。香居問宣王曰：「荊王釋先王之禮樂而為淫樂，敢問荊邦為有主乎？」王曰：「為無主。」「敢問荊邦為有臣乎？」王曰：「為無臣。」居曰：「今主為大室，三年不能成，而群臣莫敢諫者，敢問王為有臣乎？」王曰：「為無臣。」香居曰：「臣請避矣。」趨而出。王曰：「香子留，何諫寡人之晚也？」遽召尚書曰：「書之，寡人不肖，為大室，香子止寡人也。」
趙襄子飲酒五日五夜，不廢酒，謂侍者曰：「我誠邦士也。夫飲酒五日五夜矣，而殊不病。」優莫曰：「君勉之，不及紂二日耳。紂七日七夜，今君五日。」襄子懼，謂優莫曰：「然則吾亡乎？」優莫曰：「不亡。」襄子曰：「不及紂二日耳，不亡何待？」優莫曰：「
桀紂之亡也遇湯武，今天下盡桀也，而君紂也，桀紂並世，焉能相亡，然亦殆矣。」
齊景公飲酒而樂，釋衣冠自鼓缶，謂侍者曰：「仁人亦樂是夫？」梁丘子曰：「仁人耳目亦猶人也？奚為獨不樂此也。」公曰：「速駕迎晏子。」晏子朝服以至。公曰：「寡人甚樂此樂也，願與夫子共之，請去禮。」晏子對曰：「君之言過矣，齊國五尺之童子，力盡勝嬰而又勝君，所以不敢亂者，畏禮也。上若無禮，無以使其下；下若無禮，無以事其上。夫麋鹿唯無禮，故父子同塵。人之所以貴於禽獸者，以有禮也，《詩》曰：『人而無禮，胡不遄死？』故禮不可去也。」公曰：「寡人無良，左右淫琨寡人，以至於此，請殺之。」晏子曰：「左右無罪，君若好禮，左右有禮者至，無禮者去。君若惡禮，亦將如之。」公曰：「善。請革衣冠，更受命。」乃廢酒而更尊朝服而坐，觴三行，晏子趨出。
魏文侯見箕季其牆壞而不築，文侯曰：「何為不築？」對曰：「
不時，其牆枉而不端。」問曰：「何不端？」曰：「固然。」從者食其園之桃，箕季禁之。少焉日晏，進糲餐之食，瓜瓠之羹。文侯出，其僕曰：「君亦無得於箕季矣。曩者進食，臣竊窺之，糲餐之食，瓜瓠之羹。」文侯曰：「吾何無得於季也？吾一見季而得四焉。其牆壞不築，云待時者，教我無奪農時也。牆枉而不端，對曰固然者，是教我無侵封疆也。從者食園桃，箕季禁之，豈愛桃哉！是教我下無侵上也。食我以糲餐者，季豈不能具五味哉！教我無多歛於百姓，以省飲食之養也。」
士尹池為荊使於宋，司城子罕止而觴之，南家之牆，擁於前而不直，西家之潦，經其宮而不止。士尹池問其故，司城子罕曰：「南家，工人也，為鞔者也，吾將徙之，其父曰：『吾特為鞔，已食三世矣，今徙，是宋邦之束鞔者，不知吾處也，吾將不食，願相國之憂吾不食也。』為是故吾不徙。西家高，吾宮卑，潦之經吾宮也利，為是故不禁也。」士尹池歸荊，適興兵欲攻宋，士尹池諫於王曰：「宋不可攻也，其主賢，其相仁。賢者能得民，仁者能用人，攻之無功，為天下笑。」楚釋宋而攻鄭。孔子聞之曰：「夫修之於廟堂之上，而折衝於千里之外者，司城子罕之謂也」。
魯孟獻子聘於晉，宣子觴之三徙，鐘石之縣，不移而具。獻子曰：「富哉冢！」宣子曰：「子之家庸與我家富？」獻子曰：「吾家甚貧，惟有二士，曰顏回，茲無靈者，使吾邦家安平，百姓和協，惟此二者耳！吾盡於此矣。」客出，宣子曰：「彼君子也，以養賢為富。我鄙人也，以鐘石金玉為富。」孔子曰：「孟獻子之富，可著於春秋。」
鄒穆公有令食鳧鷹必以秕，無得以粟，於是倉無秕，而求易於民，二石粟而得一石秕，吏以為費，請以粟食之。穆公曰：「去，非汝所知也！夫百姓飽牛而耕，暴背而耘，勤而不惰者，豈為鳥獸哉？粟米，人之上食，奈何其以養鳥？且爾知小計，不知大會。周諺曰：『
囊漏貯中。』而獨不聞歟？夫君者，民之父母，取食之粟，移之於民，此非吾之粟乎？鳥苟食鄒之秕，不害鄒之粟也，粟之在倉與在民，於我何擇？」鄒民聞之，皆知私積與公家為一體也，此之謂知富邦。
