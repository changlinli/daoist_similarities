鄧弘，字叔紀。和熹后兄也。天資喜學，師事劉述，常在師門，布衣徒行，講誦孜孜。奴醉，擊長壽亭長，亭長將詣第白之。弘即見亭長，賞錢五千，厲聲曰：「健直當然。」異日，奴復與宮中衛士忿爭，衛士歐箠奴，弘聞，復賞五千。
鄧弘收恤故舊，無所失，父所厚同郡郎中王臨，年老貧乏，弘常居業給足，乞與衣裘輿馬，施之終竟。
鄧弘薨，有司復請加謚曰昭成君，發五校輕車騎士為陳，至葬所，所施皆如霍光故事，皇太后但令門生輓送。
鄧弘，字叔紀。和熹后兄也。天資喜學，師事劉述，常在師門，布衣徒行，講誦孜孜。奴醉，擊長壽亭長，亭長將詣第白之。弘即見亭長，賞錢五千，厲聲曰：「健直當然。」異日，奴復與宮中衛士忿爭，衛士歐箠奴，弘聞，復賞五千。
鄧弘收恤故舊，無所失，父所厚同郡郎中王臨，年老貧乏，弘常居業給足，乞與衣裘輿馬，施之終竟。
鄧弘薨，有司復請加謚曰昭成君，發五校輕車騎士為陳，至葬所，所施皆如霍光故事，皇太后但令門生輓送。
