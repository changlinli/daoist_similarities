河南太守東海嚴延年之母也。生五男，皆有吏材，至二千石，東海號曰「萬石嚴嫗」。延年為河南太守，所在名為嚴能。冬月，傳屬縣囚，論府下，流血數里，河南號曰「屠伯」。
其母常從東海來，欲就延年臘。到洛陽，適見報囚，母大驚，便止都亭，不肯入府。延年出至都亭謁，母閉閣不見。延年免冠頓首閤下，母乃見之，因責數延年曰：「幸備郡守，專治千里，不聞仁義教化，有以全安愚民，顧乘刑罰多刑殺人，欲以致威，豈為民父母之意哉？」延年服罪，頓首謝，因為御歸府舍。
母畢正臘已，謂延年曰：「天道神明，人不可獨殺。我不自意老當見壯子被刑戮也！行矣！去汝東海，掃除墓地耳。」遂去，歸郡，見昆弟宗族，復為言之。
後歲餘，為府丞所章，結延年罪名十事，下御史案驗，遂棄延年於市。東海莫不稱母賢智。君子謂：「嚴母仁智信道。」《詩》云：「心之憂矣，寧自全矣。」其嚴母之謂也。
河南太守東海嚴延年之母也。生五男，皆有吏材，至二千石，東海號曰「萬石嚴嫗」。延年為河南太守，所在名為嚴能。冬月，傳屬縣囚，論府下，流血數里，河南號曰「屠伯」。
其母常從東海來，欲就延年臘。到洛陽，適見報囚，母大驚，便止都亭，不肯入府。延年出至都亭謁，母閉閣不見。延年免冠頓首閤下，母乃見之，因責數延年曰：「幸備郡守，專治千里，不聞仁義教化，有以全安愚民，顧乘刑罰多刑殺人，欲以致威，豈為民父母之意哉？」延年服罪，頓首謝，因為御歸府舍。
母畢正臘已，謂延年曰：「天道神明，人不可獨殺。我不自意老當見壯子被刑戮也！行矣！去汝東海，掃除墓地耳。」遂去，歸郡，見昆弟宗族，復為言之。
後歲餘，為府丞所章，結延年罪名十事，下御史案驗，遂棄延年於市。東海莫不稱母賢智。君子謂：「嚴母仁智信道。」《詩》云：「心之憂矣，寧自全矣。」其嚴母之謂也。
