黃帝問於少師曰：人之卒然憂恚，而言無音者，何道之塞？何氣出行？使音不彰？願聞其方。少師答曰：咽喉者，水谷之道也。喉嚨者，氣之所以上下者也。會厭者，聲音之戶也。口唇者，聲音之扇也。舌者，聲音之機也。懸壅垂者，聲音之關者。頏顙者，分氣之所泄也。橫骨者，神氣所使主發舌者也。故人之鼻洞涕出不收者，頏顙不開，分氣失也。是故厭小而疾薄，則發氣疾，其開闔利，其出氣易，其厭大而厚，則開闔難，其氣出遲，故重言也。人卒然無音者，寒氣客於厭，則厭不能發，發不能下，至其開闔不致，故無音。
黃帝曰：刺之奈何？歧伯曰：足之少陰，上係於舌，絡於橫骨，終於會厭。兩寫其血脈，濁氣乃避。會厭之脈，上絡任脈，取之天突，其厭乃發也。
黃帝問於少師曰：人之卒然憂恚，而言無音者，何道之塞？何氣出行？使音不彰？願聞其方。少師答曰：咽喉者，水谷之道也。喉嚨者，氣之所以上下者也。會厭者，聲音之戶也。口唇者，聲音之扇也。舌者，聲音之機也。懸壅垂者，聲音之關者。頏顙者，分氣之所泄也。橫骨者，神氣所使主發舌者也。故人之鼻洞涕出不收者，頏顙不開，分氣失也。是故厭小而疾薄，則發氣疾，其開闔利，其出氣易，其厭大而厚，則開闔難，其氣出遲，故重言也。人卒然無音者，寒氣客於厭，則厭不能發，發不能下，至其開闔不致，故無音。
黃帝曰：刺之奈何？歧伯曰：足之少陰，上係於舌，絡於橫骨，終於會厭。兩寫其血脈，濁氣乃避。會厭之脈，上絡任脈，取之天突，其厭乃發也。
