五年春，公至自晉。
夏，鄭伯使公子發來聘。叔孫豹、繒世子巫如晉。外不言如而言如，為我事往也。仲孫蔑、衛孫林父會吳於善稻。吳謂善伊，謂稻緩。號從中國，名從主人。
秋，大雩。楚殺其大夫公子壬夫。公會晉侯、宋公、陳侯、衛侯、鄭伯、曹伯、莒子、邾子、滕子、薛伯、齊世子光、吳人、繒人於戚。公至自會。
冬，戍陳。內辭也。楚公子貞帥師伐陳。公會晉侯、宋公、衛侯、鄭伯、曹伯、莒子、邾子、滕子、薛伯、齊世子光，救陳。
十有二月，公至自救陳。善救陳也。辛未，季孫行父卒。
五年春，公至自晉。
夏，鄭伯使公子發來聘。叔孫豹、繒世子巫如晉。外不言如而言如，為我事往也。仲孫蔑、衛孫林父會吳於善稻。吳謂善伊，謂稻緩。號從中國，名從主人。
秋，大雩。楚殺其大夫公子壬夫。公會晉侯、宋公、陳侯、衛侯、鄭伯、曹伯、莒子、邾子、滕子、薛伯、齊世子光、吳人、繒人於戚。公至自會。
冬，戍陳。內辭也。楚公子貞帥師伐陳。公會晉侯、宋公、衛侯、鄭伯、曹伯、莒子、邾子、滕子、薛伯、齊世子光，救陳。
十有二月，公至自救陳。善救陳也。辛未，季孫行父卒。
