大夫曰：「荊軻懷數年之謀而事不就者，尺八匕首不足恃也。秦王憚於不意，列斷賁、育者，介七尺之利也。使專諸空拳，不免於為禽；要離無水，不能遂其功。世言強楚勁鄭，有犀兕之甲，棠谿之鋌也。內據金城，外任利兵，是以威行諸夏，強服敵國。故孟賁奮臂，眾人輕之；怯夫有備，其氣自倍。況以吳、楚之士，舞利劍，蹶強弩，以與貉虜騁於中原？一人當百，不足道也！夫如此，則貉無交兵，力不支漢，其勢必降。此商君之走魏，而孫臏之破梁也。」
文學曰：「楚、鄭之棠谿、墨陽，非不利也，犀冑兕甲，非不堅也，然而不能存者，利不足恃也。秦兼六國之師，據崤、函而御宇內，金石之固，莫耶之利也。然陳勝無士民之資，甲兵之用，鉏耰棘橿，以破衝隆。武昭不擊，烏號不發。所謂金城者，非謂築壤而高土，鑿地而深池也。所謂利兵者，非謂吳、越之鋌，干將之劍也。言以道德為城，以仁義為郭，莫之敢攻，莫之敢入。文王是也。以道德為冑，以仁義為劍，莫之敢當，莫之敢御，湯、武是也。今不建不可攻之城，不可當之兵，而欲任匹夫之役，而行三尺之刃，亦細矣！」
大夫曰：「荊軻提匕首入不測之強秦；秦王惶恐失守備，衛者皆懼。專諸手劍摩萬乘，刺吳王，尸孽立正，鎬冠千里。聶政自衛，由韓廷刺其主，功成求得，退自刑於朝，暴尸於市。今誠得勇士，乘強漢之威，凌無義之匈奴，制其死命，責以其過，若曹劌之脅齊桓公，遂其求。推鋒折銳，穹廬擾亂，上下相遁，因以輕銳隨其後。匈奴必交臂不敢格也。」
文學曰：「湯得伊尹，以區區之亳兼臣海內，文王得太公，廓酆、鄗以為天下，齊桓公得管仲以霸諸侯，秦穆公得由余，西戎八國服。聞得賢聖而蠻、貊來享，未聞劫殺人主以懷遠也。《詩》云：『惠此中國，以綏四方。』故『自彼氐、羌，莫不來王。』非畏其威，畏其德也。故義之服無義，疾於原馬良弓；以之召遠，疾於馳傳重驛。」
大夫曰：「荊軻懷數年之謀而事不就者，尺八匕首不足恃也。秦王憚於不意，列斷賁、育者，介七尺之利也。使專諸空拳，不免於為禽；要離無水，不能遂其功。世言強楚勁鄭，有犀兕之甲，棠谿之鋌也。內據金城，外任利兵，是以威行諸夏，強服敵國。故孟賁奮臂，眾人輕之；怯夫有備，其氣自倍。況以吳、楚之士，舞利劍，蹶強弩，以與貉虜騁於中原？一人當百，不足道也！夫如此，則貉無交兵，力不支漢，其勢必降。此商君之走魏，而孫臏之破梁也。」
文學曰：「楚、鄭之棠谿、墨陽，非不利也，犀冑兕甲，非不堅也，然而不能存者，利不足恃也。秦兼六國之師，據崤、函而御宇內，金石之固，莫耶之利也。然陳勝無士民之資，甲兵之用，鉏耰棘橿，以破衝隆。武昭不擊，烏號不發。所謂金城者，非謂築壤而高土，鑿地而深池也。所謂利兵者，非謂吳、越之鋌，干將之劍也。言以道德為城，以仁義為郭，莫之敢攻，莫之敢入。文王是也。以道德為冑，以仁義為劍，莫之敢當，莫之敢御，湯、武是也。今不建不可攻之城，不可當之兵，而欲任匹夫之役，而行三尺之刃，亦細矣！」
大夫曰：「荊軻提匕首入不測之強秦；秦王惶恐失守備，衛者皆懼。專諸手劍摩萬乘，刺吳王，尸孽立正，鎬冠千里。聶政自衛，由韓廷刺其主，功成求得，退自刑於朝，暴尸於市。今誠得勇士，乘強漢之威，凌無義之匈奴，制其死命，責以其過，若曹劌之脅齊桓公，遂其求。推鋒折銳，穹廬擾亂，上下相遁，因以輕銳隨其後。匈奴必交臂不敢格也。」
文學曰：「湯得伊尹，以區區之亳兼臣海內，文王得太公，廓酆、鄗以為天下，齊桓公得管仲以霸諸侯，秦穆公得由余，西戎八國服。聞得賢聖而蠻、貊來享，未聞劫殺人主以懷遠也。《詩》云：『惠此中國，以綏四方。』故『自彼氐、羌，莫不來王。』非畏其威，畏其德也。故義之服無義，疾於原馬良弓；以之召遠，疾於馳傳重驛。」
