㝱：寐而有覺也。从宀从疒，夢聲。《周禮》：「以日月星辰占六㝱之吉凶：一曰正㝱，二曰㖾㝱，三曰思㝱，四曰悟㝱，五曰喜㝱，六曰懼㝱。」凡㝱之屬皆从㝱。
㝲：病臥也。从㝱省，练省聲。
寐：臥也。从㝱省，未聲。
寤：寐覺而有信曰寤。从㝱省，吾聲。一曰晝見而夜㝱也。
𡫽：楚人謂寐曰𡫽。从㝱省，女聲。
㝥：寐而未厭。从㝱省，米聲。
𡬄：孰寐也。从㝱省，水聲。讀若悸。
寎：臥驚病也。从㝱省，丙聲。
寱：瞑言也。从㝱省，臬聲。
寣：臥驚也。一曰小兒號寣寣。一曰河內相𧦝也。从㝱省，从言。
㝱：寐而有覺也。从宀从疒，夢聲。《周禮》：「以日月星辰占六㝱之吉凶：一曰正㝱，二曰㖾㝱，三曰思㝱，四曰悟㝱，五曰喜㝱，六曰懼㝱。」凡㝱之屬皆从㝱。
㝲：病臥也。从㝱省，练省聲。
寐：臥也。从㝱省，未聲。
寤：寐覺而有信曰寤。从㝱省，吾聲。一曰晝見而夜㝱也。
𡫽：楚人謂寐曰𡫽。从㝱省，女聲。
㝥：寐而未厭。从㝱省，米聲。
𡬄：孰寐也。从㝱省，水聲。讀若悸。
寎：臥驚病也。从㝱省，丙聲。
寱：瞑言也。从㝱省，臬聲。
寣：臥驚也。一曰小兒號寣寣。一曰河內相𧦝也。从㝱省，从言。
