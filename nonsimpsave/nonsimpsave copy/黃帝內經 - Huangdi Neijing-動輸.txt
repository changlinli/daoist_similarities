黃帝曰：經脈十二，而手太陰、足少陰、陽明，獨動不休，何也？歧伯曰：是明胃脈也。胃為五藏六府之海，其清氣上注于肺，肺氣從太陰而行之，其行也，以息往來，故人一呼，脈再動，一吸脈亦再動，呼吸不已，故動而不止。
黃帝曰：氣之過於寸口也，上十焉息，下八焉伏，何道從還？不知其極。
歧伯曰：氣之離藏也，卒然如弓弩之發，如水之下岸，上於魚以及衰，其餘氣衰散以逆上，故其行微。
黃帝曰：足之陽明，何因而動？歧伯曰：胃氣上注于肺，其悍氣上沖頭者，循咽，上走空竅，循眼系，入絡腦，出顑，下客主人，循牙車，合陽明，并下人迎，此胃氣別走於陽明者也。故陰陽上下，其動也若一。故陽病而陽脈小者，為逆；陰病而陰脈大者，為逆。故陰陽俱靜俱動，若引繩相傾者病。
黃帝曰：足少陰何因而動？歧伯曰：沖脈者，十二經之海也，與少陰之大絡，起於腎下，出於氣街，循陰股內廉，邪入膕中，循脛骨內廉，并少陰之經，下入內踝之後。入足下，其別者，邪入踝，出屬附上，入大指之間，注諸絡，以溫足脛，此脈之常動者也。
黃帝曰：營衛之行也，上下相貫，如環之無端，今有其卒然遇邪風，及逢大寒，手足懈惰，其脈陰陽之道，相輸之會，行相失也，氣何由還？歧伯曰：夫四末陰陽之會者，此氣之尤絡也；四街者，氣之徑路也。故絡絕則徑通，四末解則氣從合，相輸如環。黃帝曰：善。此所謂如環無端，莫知其紀，終而復始，此之謂也。
黃帝曰：經脈十二，而手太陰、足少陰、陽明，獨動不休，何也？歧伯曰：是明胃脈也。胃為五藏六府之海，其清氣上注于肺，肺氣從太陰而行之，其行也，以息往來，故人一呼，脈再動，一吸脈亦再動，呼吸不已，故動而不止。
黃帝曰：氣之過於寸口也，上十焉息，下八焉伏，何道從還？不知其極。
歧伯曰：氣之離藏也，卒然如弓弩之發，如水之下岸，上於魚以及衰，其餘氣衰散以逆上，故其行微。
黃帝曰：足之陽明，何因而動？歧伯曰：胃氣上注于肺，其悍氣上沖頭者，循咽，上走空竅，循眼系，入絡腦，出顑，下客主人，循牙車，合陽明，并下人迎，此胃氣別走於陽明者也。故陰陽上下，其動也若一。故陽病而陽脈小者，為逆；陰病而陰脈大者，為逆。故陰陽俱靜俱動，若引繩相傾者病。
黃帝曰：足少陰何因而動？歧伯曰：沖脈者，十二經之海也，與少陰之大絡，起於腎下，出於氣街，循陰股內廉，邪入膕中，循脛骨內廉，并少陰之經，下入內踝之後。入足下，其別者，邪入踝，出屬附上，入大指之間，注諸絡，以溫足脛，此脈之常動者也。
黃帝曰：營衛之行也，上下相貫，如環之無端，今有其卒然遇邪風，及逢大寒，手足懈惰，其脈陰陽之道，相輸之會，行相失也，氣何由還？歧伯曰：夫四末陰陽之會者，此氣之尤絡也；四街者，氣之徑路也。故絡絕則徑通，四末解則氣從合，相輸如環。黃帝曰：善。此所謂如環無端，莫知其紀，終而復始，此之謂也。
