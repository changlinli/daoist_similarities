名與身孰親。名遂則身退也。身與貨孰多。財多則害身也。得與亡孰病。好得利則病於行也。甚愛必大費，甚愛色，費精神。甚愛財，遇禍患。所愛者少，所亡者多，故言大費。多藏必厚亡。生多藏於府庫，死多藏於丘墓。生有攻劫之憂，死有掘塚探柩之患。知足不辱，知足之人絕利去欲，不辱於身。知止不殆，知可止，則財利不累於身，聲色不亂於耳目，則身不危殆也。可以長久。人能知止足則福祿在己，治身者，神不勞；治國者，民不擾，故可長久。
名與身孰親。名遂則身退也。身與貨孰多。財多則害身也。得與亡孰病。好得利則病於行也。甚愛必大費，甚愛色，費精神。甚愛財，遇禍患。所愛者少，所亡者多，故言大費。多藏必厚亡。生多藏於府庫，死多藏於丘墓。生有攻劫之憂，死有掘塚探柩之患。知足不辱，知足之人絕利去欲，不辱於身。知止不殆，知可止，則財利不累於身，聲色不亂於耳目，則身不危殆也。可以長久。人能知止足則福祿在己，治身者，神不勞；治國者，民不擾，故可長久。
