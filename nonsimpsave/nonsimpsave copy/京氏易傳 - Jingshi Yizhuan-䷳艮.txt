艮：乾分三陽為長中少，至《艮》為少男，本體屬陽，陽極則止，反生陰象。《易》云：「《艮》、止也。」於人為手，為背；取象為山，為石，為門，為狗。上艮下艮二象，土木分氣候，與《兌》為飛伏。世上見宗廟，三公為應，陰陽遷次，長幼分形。庚寅至乙未，陰長陽極，升降六位，進退順時，消息盈虛。積筭起庚寅至己丑，周而復始。五星從位起熒惑，胃宿從位降丙寅，分數位三十六，金木相敵，升降以時。《艮》止於物，背於物，《易》云：「時止則止。時行則行。」剛極陽反，陰長積氣，止於九三。初六變陽，取其虛中，文明在內，成於《賁》，次降入《賁》卦。
艮：乾分三陽為長中少，至《艮》為少男，本體屬陽，陽極則止，反生陰象。《易》云：「《艮》、止也。」於人為手，為背；取象為山，為石，為門，為狗。上艮下艮二象，土木分氣候，與《兌》為飛伏。世上見宗廟，三公為應，陰陽遷次，長幼分形。庚寅至乙未，陰長陽極，升降六位，進退順時，消息盈虛。積筭起庚寅至己丑，周而復始。五星從位起熒惑，胃宿從位降丙寅，分數位三十六，金木相敵，升降以時。《艮》止於物，背於物，《易》云：「時止則止。時行則行。」剛極陽反，陰長積氣，止於九三。初六變陽，取其虛中，文明在內，成於《賁》，次降入《賁》卦。
