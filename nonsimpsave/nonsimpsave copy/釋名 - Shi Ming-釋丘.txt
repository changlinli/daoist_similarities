丘一成曰頓丘，一頓而成，無上下大小之殺也。
再成曰陶丘，於高山上一重作之，如陶然也。
三成曰崑崙丘，如崑崙之高而積重也。
前高曰髦丘，如馬舉頭垂髦也。
中央下曰宛丘，有丘宛宛如偃器也，涇上有一泉水亦是也。
偏高曰阿丘；阿，荷也。如人擔荷物，一邊偏高也。
畝丘，丘體滿一畝之地也。
圜丘、方丘，就其方圜名之也。
銳上曰融丘；融，明也；明，陽也。凡上銳皆高而近陽者也。
如乘曰乘丘，四馬曰乘，一基在後似車，四列在前似駕馬車之形也。
如陼者曰陼丘，形似水中之高地，隆高而廣也。
水潦所止曰泥丘，其止污水留不去成泥也。
澤中有丘曰都丘，言蟲鳥往所都聚也。
當途曰梧丘；梧，忤也，與人相當忤也。
道出其右曰畫丘。人尚右，凡有指畫皆用右也。
道出其前曰載丘。在前，故載也。
道出其後曰昌丘。
水出其前曰阯丘，阯，基趾也，言所出然。
水出其後曰阻丘，此水以為險也。
水出其右曰沚丘；沚，止也，西方義氣有所制止也。
水出其左曰營丘。
丘高曰陽丘，體高近陽也。
宗丘，邑中所宗也。
丘一成曰頓丘，一頓而成，無上下大小之殺也。
再成曰陶丘，於高山上一重作之，如陶然也。
三成曰崑崙丘，如崑崙之高而積重也。
前高曰髦丘，如馬舉頭垂髦也。
中央下曰宛丘，有丘宛宛如偃器也，涇上有一泉水亦是也。
偏高曰阿丘；阿，荷也。如人擔荷物，一邊偏高也。
畝丘，丘體滿一畝之地也。
圜丘、方丘，就其方圜名之也。
銳上曰融丘；融，明也；明，陽也。凡上銳皆高而近陽者也。
如乘曰乘丘，四馬曰乘，一基在後似車，四列在前似駕馬車之形也。
如陼者曰陼丘，形似水中之高地，隆高而廣也。
水潦所止曰泥丘，其止污水留不去成泥也。
澤中有丘曰都丘，言蟲鳥往所都聚也。
當途曰梧丘；梧，忤也，與人相當忤也。
道出其右曰畫丘。人尚右，凡有指畫皆用右也。
道出其前曰載丘。在前，故載也。
道出其後曰昌丘。
水出其前曰阯丘，阯，基趾也，言所出然。
水出其後曰阻丘，此水以為險也。
水出其右曰沚丘；沚，止也，西方義氣有所制止也。
水出其左曰營丘。
丘高曰陽丘，體高近陽也。
宗丘，邑中所宗也。
