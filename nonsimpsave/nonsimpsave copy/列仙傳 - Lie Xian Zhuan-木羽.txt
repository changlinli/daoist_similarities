木羽者，鉅鹿南和平鄉人也。母貧賤，主助產。嘗探產婦，兒生便開目，視母大笑，其母大怖。夜夢見大冠赤幘者守兒，言「此司命君也。當報汝恩，使汝子木羽得仙。」母陰信識之。母後生兒，字之為木羽。所探兒生年十五，夜有車馬來迎去。遂過母家，呼「木羽木羽，為御來！」遂俱去。後二十餘年，鸛雀旦銜二尺魚，著母戶上。母匿不道，而賣其魚。三十年乃沒去。母至百年乃終。
司命挺靈，產母震驚。乃要報了，契定未成。道足三五，輕駟宵迎。終然報德，久乃遐齡。
木羽者，鉅鹿南和平鄉人也。母貧賤，主助產。嘗探產婦，兒生便開目，視母大笑，其母大怖。夜夢見大冠赤幘者守兒，言「此司命君也。當報汝恩，使汝子木羽得仙。」母陰信識之。母後生兒，字之為木羽。所探兒生年十五，夜有車馬來迎去。遂過母家，呼「木羽木羽，為御來！」遂俱去。後二十餘年，鸛雀旦銜二尺魚，著母戶上。母匿不道，而賣其魚。三十年乃沒去。母至百年乃終。
司命挺靈，產母震驚。乃要報了，契定未成。道足三五，輕駟宵迎。終然報德，久乃遐齡。
