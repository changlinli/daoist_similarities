十有四年春，正月，公會鄭伯於曹。無冰。無冰，時燠也。
夏，五。鄭伯使其弟御來盟。諸侯之尊，弟兄不得以屬通。其弟雲者，以其來我舉其貴者也。來盟，前定也。不日，前定之盟不日。孔子曰：聽遠音者，聞其疾而不聞其舒；望遠者，察其貌而不察其形。立乎定、哀以指隱、桓，隱、桓之日遠矣。夏五，傳疑也。
秋，八月壬申，御廩災。乙亥，嘗。御廩之災不志，此其志何也？以為唯未易災之餘而嘗可也。志不敬也。天子親耕以共粢盛，王后親蠶以共祭服，國非無良農工女也，以為人之所盡事其祖檷，不若以己所自親者也。何用見其未易災之餘而嘗也？曰甸粟，而內之三宮，三宮米而藏之御廩，夫嘗必有兼甸之事焉。壬申，御廩災。乙亥嘗。以為未易災之餘而嘗也。
冬，十有二月丁巳，齊侯祿父卒。宋人以齊人、蔡人、衛人、陳人伐鄭。以者，不以者也。民者，君之本也。使人以其死，非正也。
十有四年春，正月，公會鄭伯於曹。無冰。無冰，時燠也。
夏，五。鄭伯使其弟御來盟。諸侯之尊，弟兄不得以屬通。其弟雲者，以其來我舉其貴者也。來盟，前定也。不日，前定之盟不日。孔子曰：聽遠音者，聞其疾而不聞其舒；望遠者，察其貌而不察其形。立乎定、哀以指隱、桓，隱、桓之日遠矣。夏五，傳疑也。
秋，八月壬申，御廩災。乙亥，嘗。御廩之災不志，此其志何也？以為唯未易災之餘而嘗可也。志不敬也。天子親耕以共粢盛，王后親蠶以共祭服，國非無良農工女也，以為人之所盡事其祖檷，不若以己所自親者也。何用見其未易災之餘而嘗也？曰甸粟，而內之三宮，三宮米而藏之御廩，夫嘗必有兼甸之事焉。壬申，御廩災。乙亥嘗。以為未易災之餘而嘗也。
冬，十有二月丁巳，齊侯祿父卒。宋人以齊人、蔡人、衛人、陳人伐鄭。以者，不以者也。民者，君之本也。使人以其死，非正也。
