十有一年春，王正月，作三軍。作，為也。古者天子六師，諸侯一軍。作三軍，非正也。
夏，四月，四卜郊，不從，乃不郊。夏，四月，不時也。四卜，非禮也。鄭公孫捨之帥師侵宋。公會晉侯、宋公、衛侯、曹伯、齊世子光、莒子、邾子、滕子、薛伯、杞伯、小邾子，伐鄭。
秋，七月己未，同盟於京城北。公至自伐鄭。不以後致，盟後復伐鄭也。楚子、鄭伯伐宋。公會晉侯、宋公、衛侯、曹伯、齊世子光、莒子、邾子、滕子、薛伯、杞伯、小邾子伐鄭，會於蕭魚。公至自會。伐而後會，不以伐鄭致，得鄭伯之辭也。楚人執鄭行人良霄。行人者，挈國之辭也。
冬，秦人伐晉。
十有一年春，王正月，作三軍。作，為也。古者天子六師，諸侯一軍。作三軍，非正也。
夏，四月，四卜郊，不從，乃不郊。夏，四月，不時也。四卜，非禮也。鄭公孫捨之帥師侵宋。公會晉侯、宋公、衛侯、曹伯、齊世子光、莒子、邾子、滕子、薛伯、杞伯、小邾子，伐鄭。
秋，七月己未，同盟於京城北。公至自伐鄭。不以後致，盟後復伐鄭也。楚子、鄭伯伐宋。公會晉侯、宋公、衛侯、曹伯、齊世子光、莒子、邾子、滕子、薛伯、杞伯、小邾子伐鄭，會於蕭魚。公至自會。伐而後會，不以伐鄭致，得鄭伯之辭也。楚人執鄭行人良霄。行人者，挈國之辭也。
冬，秦人伐晉。
