明主之為國也，任於正，去於邪。任正則君子道長，去邪則小人道消。邪則不忠，忠則必正。忠則不邪，正則必忠。有正然後用其能。能而無正則邪，正而有能則忠。是故師保道德，股肱賢良。周為保，召為師，元為股，凱為肱。內睦以文，外威以武。教莫若文，威莫若武。被服禮樂，隄防政刑。禮樂、德之則，不可違躬。政刑、禮之要，不可破壞。故得大化興行，蠻夷率服。化行文備，夷服武偃。人臣和悅，邦國平康。禮樂善而政刑清也。此君能任臣，下忠上信之所致也。臣在忠於君，君在委於臣。《詩》云：「濟濟多士，文王以寧。」成廈、非一木之才，為國、資庶臣之力。
明主之為國也，任於正，去於邪。任正則君子道長，去邪則小人道消。邪則不忠，忠則必正。忠則不邪，正則必忠。有正然後用其能。能而無正則邪，正而有能則忠。是故師保道德，股肱賢良。周為保，召為師，元為股，凱為肱。內睦以文，外威以武。教莫若文，威莫若武。被服禮樂，隄防政刑。禮樂、德之則，不可違躬。政刑、禮之要，不可破壞。故得大化興行，蠻夷率服。化行文備，夷服武偃。人臣和悅，邦國平康。禮樂善而政刑清也。此君能任臣，下忠上信之所致也。臣在忠於君，君在委於臣。《詩》云：「濟濟多士，文王以寧。」成廈、非一木之才，為國、資庶臣之力。
