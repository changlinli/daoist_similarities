元年春王。定何以無正月？正月者，正即位也。定無正月者，即位後也。即位何以後？昭公在外，得入不得入，未可知也。曷為未可知？在季氏也。定、哀多微辭，主人習其讀而問其傳，則未知己之有罪焉爾。
三月，晉人執宋仲幾于京師。仲幾之罪何？不哀城也。其言于京師何？伯討也。伯討則其稱人何？貶。曷為貶？不與大王專執也。曷為不與？實與而文不與。文曷為不與？大夫之義，不得專執也。
夏，六月癸亥，公之喪至自乾侯。戊辰，公即位。癸亥公之喪至自乾侯，則曷為以戊辰之日然後即位？正棺於兩楹之間，然後即位。子沈子曰：「定君乎國，然後即位。」即位不日，此何以日？錄乎內也。
秋，七月癸巳，葬我君昭公。
九月，大雩。
立煬宮。煬宮者何？煬公之宮也。立者何？立者不宜立也。立煬宮，非禮也。
冬，十月，隕霜殺菽。何以書？記異也。此災菽也，曷為以異書？異大乎災也。
元年春王。定何以無正月？正月者，正即位也。定無正月者，即位後也。即位何以後？昭公在外，得入不得入，未可知也。曷為未可知？在季氏也。定、哀多微辭，主人習其讀而問其傳，則未知己之有罪焉爾。
三月，晉人執宋仲幾于京師。仲幾之罪何？不哀城也。其言于京師何？伯討也。伯討則其稱人何？貶。曷為貶？不與大王專執也。曷為不與？實與而文不與。文曷為不與？大夫之義，不得專執也。
夏，六月癸亥，公之喪至自乾侯。戊辰，公即位。癸亥公之喪至自乾侯，則曷為以戊辰之日然後即位？正棺於兩楹之間，然後即位。子沈子曰：「定君乎國，然後即位。」即位不日，此何以日？錄乎內也。
秋，七月癸巳，葬我君昭公。
九月，大雩。
立煬宮。煬宮者何？煬公之宮也。立者何？立者不宜立也。立煬宮，非禮也。
冬，十月，隕霜殺菽。何以書？記異也。此災菽也，曷為以異書？異大乎災也。
