元年春，王正月，公即位。繼弒君不言即位，此其言即位何？其意也。
公子遂如齊逆女。三月，遂以夫人婦姜至自齊。遂何以不稱公子？一事而再見者，卒名也。夫人何以不稱姜氏？貶。曷為貶？譏喪娶也。喪娶者公也，則曷為貶夫人？內無貶于公之道也。內無貶于公之道，則曷為貶夫人？夫人與公一體也。其稱婦何？有姑之辭也。
夏，季孫行父如齊。
晉放其大夫胥甲父于衛。放之者何？猶曰無去是云爾。然則何言爾？近正也。此其為近正奈何？古者大夫已去，三年待放。君放之，非也；大夫待放，正也。古者臣有大喪，則君三年不呼其門。已練可以弁冕，服金革之事。君使之，非也；臣行之，禮也。閔子要绖而服事，既而曰：「若此乎！古之道不即人心。」退而致仕。孔子蓋善之也。
公會齊侯于平州。
公子遂如齊。
六月，齊人取濟西田。外取邑不書，此何以書？所以賂齊也。曷為賂齊？為弒子赤之賂也。
秋，邾婁子來朝。
楚子、鄭人侵陳，遂侵宋。
晉趙盾帥師救陳。宋公、陳侯、衛侯、曹伯會晉師于斐林，伐鄭。此晉趙盾之師也，曷為不言趙盾之師？君不會大夫之辭也。
冬，晉趙穿帥師侵柳。柳者何？天子之邑也。曷為不系乎周？不與伐天子也。
晉人、宋人伐鄭。
元年春，王正月，公即位。繼弒君不言即位，此其言即位何？其意也。
公子遂如齊逆女。三月，遂以夫人婦姜至自齊。遂何以不稱公子？一事而再見者，卒名也。夫人何以不稱姜氏？貶。曷為貶？譏喪娶也。喪娶者公也，則曷為貶夫人？內無貶于公之道也。內無貶于公之道，則曷為貶夫人？夫人與公一體也。其稱婦何？有姑之辭也。
夏，季孫行父如齊。
晉放其大夫胥甲父于衛。放之者何？猶曰無去是云爾。然則何言爾？近正也。此其為近正奈何？古者大夫已去，三年待放。君放之，非也；大夫待放，正也。古者臣有大喪，則君三年不呼其門。已練可以弁冕，服金革之事。君使之，非也；臣行之，禮也。閔子要绖而服事，既而曰：「若此乎！古之道不即人心。」退而致仕。孔子蓋善之也。
公會齊侯于平州。
公子遂如齊。
六月，齊人取濟西田。外取邑不書，此何以書？所以賂齊也。曷為賂齊？為弒子赤之賂也。
秋，邾婁子來朝。
楚子、鄭人侵陳，遂侵宋。
晉趙盾帥師救陳。宋公、陳侯、衛侯、曹伯會晉師于斐林，伐鄭。此晉趙盾之師也，曷為不言趙盾之師？君不會大夫之辭也。
冬，晉趙穿帥師侵柳。柳者何？天子之邑也。曷為不系乎周？不與伐天子也。
晉人、宋人伐鄭。
