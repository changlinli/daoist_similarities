元光六年冬。初算商車。春。穿漕渠通渭。匈奴入上谷。殺略吏民。遣騎將軍公孫敖出代。輕車將軍公孫賀出雲中。驍騎將軍李廣出鴈門。車騎將軍衛青出上谷。衛青者。衛夫人子夫之弟也。父鄭季。河東平陽人也。初季與主家僮衛媼私通生青。青冒姓為衛氏。青長姊君孺。即公孫賀妻也。嘗有相者曰。貴人也。當封侯。青曰。人奴之生。得無笞罵足矣。安得封侯乎。及子夫自平陽公主家僮得幸於上。立為夫人。陳皇后之大長公主捕囚青。欲殺之。公孫敖為騎郎。與壯士募青。上聞。乃召青為建章監侍中。子夫女弟貴故與陳掌通。上乃召貴掌及公孫敖。衛青之寵始隆矣。其時諸將皆無功。唯青頗斬首虜。賜爵關內侯。而李廣為匈奴所生得。單于聞李廣賢。令曰。得李廣必生致之。廣初被創。胡騎置兩馬間。絡囊盛之。廣偽死。漸漸騰而上馬。抱胡兒而鞭馬南馳。匈奴數百騎追之。廣取胡兒弓。射殺追騎。遂得免。後下吏。贖為庶人。夏大旱蝗。六月行幸雍。秋匈奴盜邊。遣將軍韓安國屯漁陽。
元朔元年冬十有一月。詔曰。夫十室之邑，必有忠信。三人並行，厥有我師。今或至闔郡不薦一人。是化不下究。而積行之君子。壅於上聞也。且進賢受上賞。蔽賢蒙顯戮。古之道也。其議不舉賢者罪。有司奏議曰。古者諸侯貢士。一適謂之好德。再適謂之賢。賢三適謂之有功。乃加九錫。不貢士。一則黜爵。二則黜地。三則黜爵地畢。夫附下罔上者死。附上罔下者刑。與聞國政。而無益於民者斥。在上位而不進賢者退。此所以勸善黜惡也。不舉孝。不奉詔。當以不敬論。不察廉。不勝任也。當免。奏可。十有二月。江東王非薨。謚曰易。王非好勇。有氣力。治宮室。招四方豪傑。驕奢甚盛。春三月甲子。立皇后衛氏。赦天下。秋。匈奴入遼西。殺太守。入漁陽鴈門。敗都尉。遣將軍衛青出鴈門。將軍李息出代。獲首虜數千級東夷穢貊君南閭等口二十八萬人降。以為蒼海郡。魯王餘薨。謚曰恭王。餘好治宮室苑囿狗馬。長沙王發薨。謚曰定王。王母唐姬。故程姬侍者。景帝召程姬。程姬有所避。而夜進其侍者。景帝醉不知而幸之。遂有身。及生子。因名發。以母微無寵。故王居卑溼貧國。
二年冬。賜淮南王淄川王几杖無朝。春正月。令諸侯王得以邑土分子弟。於是藩國子弟畢侯矣。是時主父偃說上曰。古者諸侯不過百里。今諸侯或連城數十。地方千里。緩則驕淫。急則怨叛。以法割削。則邪逆萌生。近晁錯是也。今諸侯子弟或十數。適嗣代立。餘無尺土。願陛下令諸侯得推恩分子弟。彼人人喜得所願。實不分其國。而久久稍弱。又曰。茂陵初成。天下豪傑兼并之家。可使徙茂陵。內實京師。外銷姦猾。匈奴入上谷漁陽。遣將軍衛青李息出雲中。西至符籬。獲首虜數千級。收河南地北。置朔方五原郡。封青為長平侯。校尉蘇建有功。封平陵侯。建築朔方城。校尉張次公有功。封岸頭侯。二月乙亥晦日有食之。夏。募民徙朔方十萬戶。徙郡國豪傑於茂陵。秋。燕王定國有罪自殺。無後國除。定國與父康王姬姦。生子男一人。奪弟妻為姬。與子女三人姦。故誅。齊王次昌自殺。無後國除。先是主父偃常求納女於王宮。王太后不聽。時王內淫亂。主父偃言之於上。上拜偃為齊相。以正其事。偃驗王後宮宦者。辭及王與姊妹姦。偃使人以此動王。王年少。恐懾自殺。公孫弘以為齊王以憂死無後。偃本首惡。非誅偃無以謝天下。遂族偃。偃。齊人也。初遊說山東不遇。乃曰。丈夫生若不五鼎食。死即當五鼎烹。即西入關。既獲貴寵。賓客輻輳。及其死也。莫之收視。唯孔奢葬之。上聞之。謂孔奢為長者。
三年春。罷蒼梧郡。三月赦天下。夏。匈奴伊雅斜單于入代。殺太守。入鴈門。殺略千餘人。六月庚申。皇太后崩。御史大夫張歐免。內史公孫弘為御史大夫。秋罷西南夷屯。公孫弘以為疲弊中國。以奉無用之地。請罷之。築朔方城。令人大酺五日。
四年冬。行幸甘泉。夏。匈奴入代定襄上郡。殺數千人。
五年春大旱。車騎將軍衛青。將三萬騎出高闕。驍騎將軍公孫賀。遊擊將軍蘇建。彊弩將軍李蔡。出朔方。將軍李息。將軍張次公。出右北平。凡十餘萬騎。擊匈奴右賢王。右賢王方飲酒。以為漢兵遠不能至也。衛青徑夜至。圍右賢王。右賢王大驚。乃將數百騎馳。潰圍北遁。僅以身免。得右賢王裨將十餘人。眾男女萬五千餘人。畜產數千萬。還師屯於塞上。詔即軍中。拜青為大將軍。益封八千七百戶。而封青三子為列侯。青固辭子封。上不聽。將軍公孫賀李蔡護軍都尉公孫敖校尉李朔趙不虞戎奴都尉韓說。皆以功封列侯。衛青既登大將軍。貴寵甚盛。自公卿以下莫敢不拜。唯汲黯與亢禮。或以責黯。黯曰。夫以大將軍之尊。而有揖客。反不重乎。大將軍聞而賢之。夏六月。詔禮官勸學。明禮崇化。舉遺逸以厲賢才。秋。匈奴入代殺都尉。冬十有一月乙丑。丞相薛光免。御史大夫公孫弘為丞相。封平津侯。丞相未有以侯拜者。至弘始拜而封。丞相封侯自弘始也。
荀悅曰。丞相始拜而封。非典也。夫封必以功。不聞以位。孔子曰。如有所譽。必有所試矣。譽必待試。況於賞乎。易曰。鼎折足。覆公餗。其刑剭。凶。若不勝任。覆亂鼎實。刑將加之。況於封乎。初。弘牧豕於海上。年四十餘。乃學春秋。嘗為博士。使匈奴。不稱上意罷。後應賢良舉。上甚賢之。起徒步。數年位至宰相。年八十矣。弘於是起客館。延賢人與參謀議。請博士置弟子員。學者益廣。故人賓客皆仰衣食。身為布被脫粟。飯一肉食。家無餘財。主爵都尉汲黯。數面詰弘於上前。曰弘每與臣等議事。至上前即背之以從欲。大不忠。上問弘。弘曰。知臣者以為忠。不知臣者以為不忠。黯又曰。公孫弘位為三公。而為布被。是詐也。上問弘。弘曰。臣聞管仲相齊。有三歸之奢。桓公以霸。上不僭於君。晏子相齊。食不重肉。妾不衣帛。齊因以治。下不比於民。今弘布被。誠詐也。欲以為名。且無黯之忠。陛下安聞此言。上以弘為有讓。益厚待之。弘為人慎厚。事後母孝謹。辯論有理。習文法吏變事。飾以儒術。每朝會議。開陳其兩端。令人主自擇。不肯面折廷爭。然外寬內深。意忌主父偃。偃嘗與弘有纳。竟報其私。弘與仲舒同學。不如仲舒。仲舒以弘為諛。膠西王縱恣。數害長吏。乃言仲舒使相膠西王。王素聞仲舒賢。善待之。仲舒正身率下。所居而治。
六年春二月。大將軍公孫敖左將軍公孫賀前將軍趙信右將軍蘇建後將軍李廣彊弩將軍李沮。凡十餘萬騎。出定襄。斬首虜三千級。還休士馬於定襄雲中鴈門。赦天下。夏四月。衛青復出。將六將軍。逾絕漠北。大剋獲。蘇建趙信以三千騎。獨遇單于。戰敗。信遂降匈奴。建獨以身免歸。大將軍議其罪。議郎周霸等曰。自大將軍出。未曾斬一裨將。今建棄軍。可斬以明軍威。軍正閎長史安曰。不然。兵法。小敵之堅。大敵擒也。建以數千當單于數萬。力戰百餘。士盡死無二心。自歸而斬之。是示後人無返意也。青曰善。青幸得以肺肝待罪行陣之閒。不患無威。而霸說我以明軍威。甚失人臣意。且以臣之尊寵。不敢擅誅於外。其歸天于。天子自裁之。於是以諷人臣不敢專權。不亦可乎。將吏皆曰善。遂囚建。上至長安。赦之。贖為庶人。憂死。六月。詔曰。朕聞五帝不相復禮。三代不相同法。所由殊路。而建德一也。今中國一統。而北邊未安。朕甚悼之。其置武功賞官以寵戰士。校尉張騫從衛青有功。封博望侯。騫者。漢中人也。初為郎。應募使月氏。時匈奴殺月氏。王遂西徙。故漢欲與月氏擊匈奴。騫行為匈奴所得。留騫十餘歲。與妻有子。然騫常持漢節不失。後亡到月氏。月氏未有報匈奴意。騫留月氏歲餘乃還。並南山從羌中來歸。復為匈奴所得。留之歲餘。會單于死。國內亂。騫乃與其胡妻來歸。漢拜為太中大夫。初騫行百餘人。十三年乃歸。唯騫與唐邑氏奴二人得還。騫身所到大宛大月氏大夏康居。而傳聞其旁國名。具為上言之。西域本三十六國。後分為五十四國。皆在匈奴之西。婼羌國沮沫國精絕國戎盧國渠勒國皮山國烏耗國西夜國蒲犁國依耐國無雷國捐毒國桃槐國休循國疏勒國尉頭國烏貪國卑陵國渠類谷國隋立師國單桓國蒲類國西沮彌國劫日國孫胡國三山國車師山國。凡二十七國。小國也。小者七百戶。上者千戶也。扞彌國于闐國難完國莎東國溫宿國龜茲國尉梨國危項國鄢耆國。凡此九國。次大國。小者千餘戶。大者六七千戶。南北有大山。東則接漢。阨以玉門陽關。西則限以蔥嶺中山。中央有大河。其河有兩源。一出蔥嶺。一出于闐。于闐在南山下。河北流。與蔥嶺河合。東注蒲昌海。蒲昌海一名鹽澤。去陽關三千餘里。廣長三四百里。其水停居。冬夏不增減。皆以為潛行地下。南出於積石山。為中國河云。自玉門陽關出西域。有四道。行從鄯善旁出南山西行。至莎居為南道。南道西逾蔥嶺。則出大月氏安息。自車師旁北山西行至疏勒為北道。北道西逾蔥嶺。蔥嶺則出大宛康居奄蔡鄢耆。西域諸國。大率土著。有城郭田畜。與匈奴異俗。皆役屬匈奴。匈奴賦稅之取給焉。皮山國去長安萬五千里。自皮山以西。至大頭痛山小頭痛山。身熱赤土之阪。令人身熱無色。頭痛嘔吐。驢畜盡然。又有三池盤石懸度之阪。狹者尺七寸。長者徑三十里。臨崢嶸不測之淵。行者步騎相持。繩索相牽引。三千餘里。烏孫王號昆彌。治赤城。去長安八千九百里。戶十二萬。口六十萬。大國也。地方五千餘里。東接匈奴。西界大宛。南與城郭諸國接。其俗與匈奴同。其處土多雨寒。而國多馬。故屬匈奴。後稍彊盛。徒羈縻而已。不肯往朝會。罽賓國王治修蘇城。去長安萬二千里。土地平坦溫和。有苜蓿雜果奇木。種五穀稻。多蒲桃竹漆。治園池。民雕文刻鏤。治宮室。織罽刺文繡。好酒食。有金銀銅錫以為器。有市肆。然以銀為錢。文為騎馬。曼為人面。出封牛水牛犀象大狗沐猴孔雀珠璣珊蝴琉璃。其他畜與諸國同。安息國王治潘兜城。去長安萬二千六百里。地方數千里。城郭數百。有車船商賈。書革旁行為書。記其俗與罽賓國同。亦以銀為錢。文為王面。曼為夫人面。一王死輒改其錢。出犬馬大雀。大宛國王治貴山城。去長安萬二千五百五十里。戶四十萬。與安息同俗。出蒲萄苜蓿。以蒲萄為酒。富人藏酒至萬餘石。數十年不敗。出馬。馬汗血。言其先天馬子也。大月氏本匈奴同俗。居燉煌祈連山間。匈奴老上單于殺月氏王。以其頭為飲器。月氏乃遠去。西過大宛。擊大夏而臣之。國都媯水。其土地與安息同俗。其餘小眾不能去者。保南山。號小月氏焉。大夏本無大君長。往往置小君長。有五翕侯。一曰未密翕侯。二曰雙靡翕侯。三曰貴霜翕侯。四曰盼顧翕侯。五曰高附翕侯。康居國在烏孫西北。去長安萬二千三百里。戶十三萬。口六十萬。與大月氏同俗。奄蔡國在康居西北。去長安萬二千里。與康居同俗。臨大澤。無津涯。蓋北海河也。烏戈國去長安萬五千三百里。出獅子犀牛。其錢文為人頭。曼為騎馬；自烏戈行可百餘日。至條支國。去長安萬二千三百里。臨西海。出善幻人。有大鳥卵如甕。長老傳聞條支西有弱水。西王母所居。亦未嘗見。條支西行可百餘日近日所處禹本紀言河出崑崙崑崙高萬二千五百餘里。日月所以相避。隱為光明。自張騫使大夏之後。窮河源隱。惡睹所謂崑崙者乎。故言九州山川。尚書近之矣。禹本紀山經有所考焉。十有一月癸酉晦。日有食之。
元狩元年冬十月。行幸雍。祠五畤。獲白麟一角。有五號有奇木。眾枝旁出。復合於上。上以問群臣。謁者終軍對曰。昔武王中流未濟。白魚入於王舟。今郊禮未見於神祇。而獲獸以饋。此天所以示饗而上通之符合也。蓋六鶂退飛。逆也。白魚登舟。順也。夫明闇之徵。上亂飛鳥。下動淵魚。各以類推。今野獸并角。明同本也。眾枝內附。示無外也。若此之應。殆將有解編髮。削左衽。襲冠帶。要衣裳。而慕化者焉。可恭己而待之。宜因昭時令日。改定告元。苴白茅於江淮。發嘉號於營丘。以應緝熙。使著事者有所紀焉。由是改元朔為元狩。是歲北地匈奴名王率眾來降。十一月。淮南王安。衡山王賜謀反。誅之。安好讀書。招致賓客方術之士數千人。作內書二十一篇。外書甚眾。又有中書八卷。言神仙黃白之事。上以安屬諸父。甚尊重之。初。安朝上。使作離騷賦。且受詔。食時畢。上每與燕會。昏暮乃罷。建元六年彗星見。或謂安曰。天下兵當大起。安心以為上未有太子。天下有變。諸侯並爭。乃治戰攻具。積金錢。賂遺郡國遊士。群臣賈客。江淮間多輕薄。妄以妖言阿諛安。又以厲王遷徙感激之後。安坐擁閼求奮擊明奴者。雷被等廢格明詔。當棄市。官削二縣。安由是怨望。反謀益甚。初將作亂。召中郎伍被。欲與計事。呼之曰將軍。伍被曰。王安得此亡國之言邪。昔者子胥諫吳王。吳王不用。曰吾今見麋鹿遊於姑蘇之臺。今臣將見王宮中生荊棘。而露霑衣也。於是繫被父母囚之。三月。王復召被曰。將軍許寡人乎。被曰否。臣將為大王劃計耳。王曰。天下治乎亂乎。被曰。竊觀朝廷紀綱之敘。皆得其理。上之舉錯。遵古之道。雖未太平。然猶為治也。王曰。公以為大將軍何如人也。被曰。臣聞大將軍。遇士大夫以禮。與士卒有恩。眾皆樂為用。騎上下山谷若飛。材力絕人。常為士卒先。須休乃敢舍。穿井得水乃敢飲。軍罷。士卒已逾河乃渡。上所賜金錢。盡以賞賜。雖古名將不能過也。王不悅。復曰。公以吳王之起兵非也。被曰。吳王賜號為劉氏祭酒。受几杖而不朝。王四郡之眾。地方數千里。舉兵而西。破敗而還。身滅祀絕。為天下笑。夫以吳眾不能成功者何。誠逆天違理。而不見時也。王曰。男子之所死者一言耳。且吳王何知反。今我令樓緩輕兵。先要成皋之口。周被下潁川之兵。蹇轘轅守伊闕之道。陳定發南陽之兵守武關。河南太守。獨有洛陽耳。何足憂。人言絕成皋之口。天下不通。據大川之險。招天下之兵。公以為何如。被曰。臣見其禍。未見其福。後王恐謀泄。謂被曰。吾欲遂發兵。天下勞苦有間矣。諸侯頗有失行者。皆自疑。我舉兵而西向。必有應者。無應則還略衡山。勢不得不發。被曰。略衡山以致廬江。有潯陽之船。守下雉之城。結九江之浦。杜豫章之口。彊弩臨江而守。以禁南郡之下東保會稽。南通勁越。屈彊江淮之間。可以延歲月之壽矣。未見其福。王曰。陳勝吳廣。奮臂大呼。比至戲。眾百二十萬。今吾國雖小。精兵可二十萬。公何言無福。被曰。臣不敢避子胥之誅。願王無為吳王之聽。往者秦為無道。殘賊天下。殺儒術之士。燔詩書。棄禮義。任刑法。轉海濱之粟。致乎江西。當此之時。男子疾耕。不足於糧餽。女子紡績。不足以蓋形。遣蒙恬築長城。東西數千里。暴兵露師。嘗致千百萬。僵尸滿野。流血千里。於是百姓力屈。欲為亂者十室而五。又使徐福入海求神仙。多齎童男女三千餘人。五種百工而行。徐福至平原大澤。止王不來。於是百姓怨痛。欲為亂者十室而六。又使尉佗逾五嶺。攻百越。佗知中國勞極。乃止王南越。行者不還。往者莫返。於是百姓心離瓦解。欲為亂者十室而七。興百萬之眾。作阿房之宮。收大半之賦。發閭左之戍。父不寧子。兄不安弟。政苛刑慘。民皆引領而望。側耳而聽。悲號仰天。叩心怨上。欲為亂者十室而八。於是勝廣大呼。劉項並會。天下響應。百姓願之。若枯旱之望雨。故能起行陣之間。以成帝王之業。今大王見高祖得之易。獨不見近世之吳楚乎。當今陛下臨制。海內一。齊天下。口雖未言。聲疾雷電。令雖未發。行化如神。心有所懷。威動千里。下之應上。猶影響也大將軍材能。非直章邯楊熊也。且大王之兵眾。未能十分吳楚之一。天下安寧。又萬倍於秦時。王以陳勝論之。臣竊以為過矣。臣聞箕子過故國而悲泣。作麥秀之歌。痛紂之不用比干也。孟子曰。紂貴為天子。死曾不如匹夫。是紂先自絕於天下矣。非死之日。天去之也。臣竊悲大王棄千乘之君。將賜絕命之書。為群臣先。身死於東宮也。被因流涕而起。後復召被曰。苟如公言。不可徼幸邪。被曰。必不得已。被有愚計。方今諸侯無異心。百姓無怨氣。朔方之地廣美。徙者不足以實其地。可偽為丞相御史詐書。詔徙郡國豪傑及耏罪已上赦令。除家產五十萬已上。皆徙朔方郡。益發兵卒。急其會日。又偽為左右都尉司空上林都中官詔獄官書。罪諸侯太子及幸臣。如此則民怨。諸侯懼。因使辯士隨而說之。儻可以徼幸。王曰。如此可也。然吾以為不至於此。詐作皇帝玉璽。丞相御史大夫中二千石、將軍都官令丞相旁近郡太守相都尉印綬。因漢使持節法官。欲如伍被計。又使人偽得罪而西。使大將軍丞相一旦發兵。則刺殺大將軍衛青。而說丞相弘已下。如發蒙耳。又曰。汲黯喜直諫。守節死義。唯悼黯也。欲發國中兵。恐丞相二千石不聽。謀偽失火宮中。丞相二千石救火。因殺之。又欲令人持羽檄從南方來。呼曰南越兵入。又欲因以發兵。後王更以他事。大臣多逮繫獄者。無所任。未敢發兵。伍被知事已發覺。詣吏自告。與淮南王謀反蹤跡如此。上以被雅辭多稱漢美。欲勿誅。廷尉張湯爭之曰。被首為反計。罪無赦。遂族被。而淮南王自殺。黨與死者數萬人。初嚴助之使南越。淮南王與相結。及淮南王來朝。厚賂遺助。交私論議。廷尉張湯以為助腹心之臣。而外交諸侯。當誅。助坐棄市。有司以衡山王淮南王親弟。請追捕衡山王。上曰。諸侯各以其國為本。不當相坐。會衡山王謀發覺。初衡山王陰知淮南王謀。畏淮南王并其國。以為淮南王發西。欲起兵江淮間而有之。陰與淮南王約束作反具。公卿詣遣宗正大行治衡山王。王聞之自殺。十有二月大雨雪。民凍死。夏四月赦天下。乙卯立皇太子據。遣謁者巡行天下。賜民年九十已上。及鰥寡孤獨。三老孝悌力田。帛各有差。五月乙巳晦。日有食之。從旁左太史占曰。凡日食。從上失君。從旁失臣。從下失人。匈奴入上谷。殺數百人。
元光六年冬。初算商車。春。穿漕渠通渭。匈奴入上谷。殺略吏民。遣騎將軍公孫敖出代。輕車將軍公孫賀出雲中。驍騎將軍李廣出鴈門。車騎將軍衛青出上谷。衛青者。衛夫人子夫之弟也。父鄭季。河東平陽人也。初季與主家僮衛媼私通生青。青冒姓為衛氏。青長姊君孺。即公孫賀妻也。嘗有相者曰。貴人也。當封侯。青曰。人奴之生。得無笞罵足矣。安得封侯乎。及子夫自平陽公主家僮得幸於上。立為夫人。陳皇后之大長公主捕囚青。欲殺之。公孫敖為騎郎。與壯士募青。上聞。乃召青為建章監侍中。子夫女弟貴故與陳掌通。上乃召貴掌及公孫敖。衛青之寵始隆矣。其時諸將皆無功。唯青頗斬首虜。賜爵關內侯。而李廣為匈奴所生得。單于聞李廣賢。令曰。得李廣必生致之。廣初被創。胡騎置兩馬間。絡囊盛之。廣偽死。漸漸騰而上馬。抱胡兒而鞭馬南馳。匈奴數百騎追之。廣取胡兒弓。射殺追騎。遂得免。後下吏。贖為庶人。夏大旱蝗。六月行幸雍。秋匈奴盜邊。遣將軍韓安國屯漁陽。
元朔元年冬十有一月。詔曰。夫十室之邑，必有忠信。三人並行，厥有我師。今或至闔郡不薦一人。是化不下究。而積行之君子。壅於上聞也。且進賢受上賞。蔽賢蒙顯戮。古之道也。其議不舉賢者罪。有司奏議曰。古者諸侯貢士。一適謂之好德。再適謂之賢。賢三適謂之有功。乃加九錫。不貢士。一則黜爵。二則黜地。三則黜爵地畢。夫附下罔上者死。附上罔下者刑。與聞國政。而無益於民者斥。在上位而不進賢者退。此所以勸善黜惡也。不舉孝。不奉詔。當以不敬論。不察廉。不勝任也。當免。奏可。十有二月。江東王非薨。謚曰易。王非好勇。有氣力。治宮室。招四方豪傑。驕奢甚盛。春三月甲子。立皇后衛氏。赦天下。秋。匈奴入遼西。殺太守。入漁陽鴈門。敗都尉。遣將軍衛青出鴈門。將軍李息出代。獲首虜數千級東夷穢貊君南閭等口二十八萬人降。以為蒼海郡。魯王餘薨。謚曰恭王。餘好治宮室苑囿狗馬。長沙王發薨。謚曰定王。王母唐姬。故程姬侍者。景帝召程姬。程姬有所避。而夜進其侍者。景帝醉不知而幸之。遂有身。及生子。因名發。以母微無寵。故王居卑溼貧國。
二年冬。賜淮南王淄川王几杖無朝。春正月。令諸侯王得以邑土分子弟。於是藩國子弟畢侯矣。是時主父偃說上曰。古者諸侯不過百里。今諸侯或連城數十。地方千里。緩則驕淫。急則怨叛。以法割削。則邪逆萌生。近晁錯是也。今諸侯子弟或十數。適嗣代立。餘無尺土。願陛下令諸侯得推恩分子弟。彼人人喜得所願。實不分其國。而久久稍弱。又曰。茂陵初成。天下豪傑兼并之家。可使徙茂陵。內實京師。外銷姦猾。匈奴入上谷漁陽。遣將軍衛青李息出雲中。西至符籬。獲首虜數千級。收河南地北。置朔方五原郡。封青為長平侯。校尉蘇建有功。封平陵侯。建築朔方城。校尉張次公有功。封岸頭侯。二月乙亥晦日有食之。夏。募民徙朔方十萬戶。徙郡國豪傑於茂陵。秋。燕王定國有罪自殺。無後國除。定國與父康王姬姦。生子男一人。奪弟妻為姬。與子女三人姦。故誅。齊王次昌自殺。無後國除。先是主父偃常求納女於王宮。王太后不聽。時王內淫亂。主父偃言之於上。上拜偃為齊相。以正其事。偃驗王後宮宦者。辭及王與姊妹姦。偃使人以此動王。王年少。恐懾自殺。公孫弘以為齊王以憂死無後。偃本首惡。非誅偃無以謝天下。遂族偃。偃。齊人也。初遊說山東不遇。乃曰。丈夫生若不五鼎食。死即當五鼎烹。即西入關。既獲貴寵。賓客輻輳。及其死也。莫之收視。唯孔奢葬之。上聞之。謂孔奢為長者。
三年春。罷蒼梧郡。三月赦天下。夏。匈奴伊雅斜單于入代。殺太守。入鴈門。殺略千餘人。六月庚申。皇太后崩。御史大夫張歐免。內史公孫弘為御史大夫。秋罷西南夷屯。公孫弘以為疲弊中國。以奉無用之地。請罷之。築朔方城。令人大酺五日。
四年冬。行幸甘泉。夏。匈奴入代定襄上郡。殺數千人。
五年春大旱。車騎將軍衛青。將三萬騎出高闕。驍騎將軍公孫賀。遊擊將軍蘇建。彊弩將軍李蔡。出朔方。將軍李息。將軍張次公。出右北平。凡十餘萬騎。擊匈奴右賢王。右賢王方飲酒。以為漢兵遠不能至也。衛青徑夜至。圍右賢王。右賢王大驚。乃將數百騎馳。潰圍北遁。僅以身免。得右賢王裨將十餘人。眾男女萬五千餘人。畜產數千萬。還師屯於塞上。詔即軍中。拜青為大將軍。益封八千七百戶。而封青三子為列侯。青固辭子封。上不聽。將軍公孫賀李蔡護軍都尉公孫敖校尉李朔趙不虞戎奴都尉韓說。皆以功封列侯。衛青既登大將軍。貴寵甚盛。自公卿以下莫敢不拜。唯汲黯與亢禮。或以責黯。黯曰。夫以大將軍之尊。而有揖客。反不重乎。大將軍聞而賢之。夏六月。詔禮官勸學。明禮崇化。舉遺逸以厲賢才。秋。匈奴入代殺都尉。冬十有一月乙丑。丞相薛光免。御史大夫公孫弘為丞相。封平津侯。丞相未有以侯拜者。至弘始拜而封。丞相封侯自弘始也。
荀悅曰。丞相始拜而封。非典也。夫封必以功。不聞以位。孔子曰。如有所譽。必有所試矣。譽必待試。況於賞乎。易曰。鼎折足。覆公餗。其刑剭。凶。若不勝任。覆亂鼎實。刑將加之。況於封乎。初。弘牧豕於海上。年四十餘。乃學春秋。嘗為博士。使匈奴。不稱上意罷。後應賢良舉。上甚賢之。起徒步。數年位至宰相。年八十矣。弘於是起客館。延賢人與參謀議。請博士置弟子員。學者益廣。故人賓客皆仰衣食。身為布被脫粟。飯一肉食。家無餘財。主爵都尉汲黯。數面詰弘於上前。曰弘每與臣等議事。至上前即背之以從欲。大不忠。上問弘。弘曰。知臣者以為忠。不知臣者以為不忠。黯又曰。公孫弘位為三公。而為布被。是詐也。上問弘。弘曰。臣聞管仲相齊。有三歸之奢。桓公以霸。上不僭於君。晏子相齊。食不重肉。妾不衣帛。齊因以治。下不比於民。今弘布被。誠詐也。欲以為名。且無黯之忠。陛下安聞此言。上以弘為有讓。益厚待之。弘為人慎厚。事後母孝謹。辯論有理。習文法吏變事。飾以儒術。每朝會議。開陳其兩端。令人主自擇。不肯面折廷爭。然外寬內深。意忌主父偃。偃嘗與弘有纳。竟報其私。弘與仲舒同學。不如仲舒。仲舒以弘為諛。膠西王縱恣。數害長吏。乃言仲舒使相膠西王。王素聞仲舒賢。善待之。仲舒正身率下。所居而治。
六年春二月。大將軍公孫敖左將軍公孫賀前將軍趙信右將軍蘇建後將軍李廣彊弩將軍李沮。凡十餘萬騎。出定襄。斬首虜三千級。還休士馬於定襄雲中鴈門。赦天下。夏四月。衛青復出。將六將軍。逾絕漠北。大剋獲。蘇建趙信以三千騎。獨遇單于。戰敗。信遂降匈奴。建獨以身免歸。大將軍議其罪。議郎周霸等曰。自大將軍出。未曾斬一裨將。今建棄軍。可斬以明軍威。軍正閎長史安曰。不然。兵法。小敵之堅。大敵擒也。建以數千當單于數萬。力戰百餘。士盡死無二心。自歸而斬之。是示後人無返意也。青曰善。青幸得以肺肝待罪行陣之閒。不患無威。而霸說我以明軍威。甚失人臣意。且以臣之尊寵。不敢擅誅於外。其歸天于。天子自裁之。於是以諷人臣不敢專權。不亦可乎。將吏皆曰善。遂囚建。上至長安。赦之。贖為庶人。憂死。六月。詔曰。朕聞五帝不相復禮。三代不相同法。所由殊路。而建德一也。今中國一統。而北邊未安。朕甚悼之。其置武功賞官以寵戰士。校尉張騫從衛青有功。封博望侯。騫者。漢中人也。初為郎。應募使月氏。時匈奴殺月氏。王遂西徙。故漢欲與月氏擊匈奴。騫行為匈奴所得。留騫十餘歲。與妻有子。然騫常持漢節不失。後亡到月氏。月氏未有報匈奴意。騫留月氏歲餘乃還。並南山從羌中來歸。復為匈奴所得。留之歲餘。會單于死。國內亂。騫乃與其胡妻來歸。漢拜為太中大夫。初騫行百餘人。十三年乃歸。唯騫與唐邑氏奴二人得還。騫身所到大宛大月氏大夏康居。而傳聞其旁國名。具為上言之。西域本三十六國。後分為五十四國。皆在匈奴之西。婼羌國沮沫國精絕國戎盧國渠勒國皮山國烏耗國西夜國蒲犁國依耐國無雷國捐毒國桃槐國休循國疏勒國尉頭國烏貪國卑陵國渠類谷國隋立師國單桓國蒲類國西沮彌國劫日國孫胡國三山國車師山國。凡二十七國。小國也。小者七百戶。上者千戶也。扞彌國于闐國難完國莎東國溫宿國龜茲國尉梨國危項國鄢耆國。凡此九國。次大國。小者千餘戶。大者六七千戶。南北有大山。東則接漢。阨以玉門陽關。西則限以蔥嶺中山。中央有大河。其河有兩源。一出蔥嶺。一出于闐。于闐在南山下。河北流。與蔥嶺河合。東注蒲昌海。蒲昌海一名鹽澤。去陽關三千餘里。廣長三四百里。其水停居。冬夏不增減。皆以為潛行地下。南出於積石山。為中國河云。自玉門陽關出西域。有四道。行從鄯善旁出南山西行。至莎居為南道。南道西逾蔥嶺。則出大月氏安息。自車師旁北山西行至疏勒為北道。北道西逾蔥嶺。蔥嶺則出大宛康居奄蔡鄢耆。西域諸國。大率土著。有城郭田畜。與匈奴異俗。皆役屬匈奴。匈奴賦稅之取給焉。皮山國去長安萬五千里。自皮山以西。至大頭痛山小頭痛山。身熱赤土之阪。令人身熱無色。頭痛嘔吐。驢畜盡然。又有三池盤石懸度之阪。狹者尺七寸。長者徑三十里。臨崢嶸不測之淵。行者步騎相持。繩索相牽引。三千餘里。烏孫王號昆彌。治赤城。去長安八千九百里。戶十二萬。口六十萬。大國也。地方五千餘里。東接匈奴。西界大宛。南與城郭諸國接。其俗與匈奴同。其處土多雨寒。而國多馬。故屬匈奴。後稍彊盛。徒羈縻而已。不肯往朝會。罽賓國王治修蘇城。去長安萬二千里。土地平坦溫和。有苜蓿雜果奇木。種五穀稻。多蒲桃竹漆。治園池。民雕文刻鏤。治宮室。織罽刺文繡。好酒食。有金銀銅錫以為器。有市肆。然以銀為錢。文為騎馬。曼為人面。出封牛水牛犀象大狗沐猴孔雀珠璣珊蝴琉璃。其他畜與諸國同。安息國王治潘兜城。去長安萬二千六百里。地方數千里。城郭數百。有車船商賈。書革旁行為書。記其俗與罽賓國同。亦以銀為錢。文為王面。曼為夫人面。一王死輒改其錢。出犬馬大雀。大宛國王治貴山城。去長安萬二千五百五十里。戶四十萬。與安息同俗。出蒲萄苜蓿。以蒲萄為酒。富人藏酒至萬餘石。數十年不敗。出馬。馬汗血。言其先天馬子也。大月氏本匈奴同俗。居燉煌祈連山間。匈奴老上單于殺月氏王。以其頭為飲器。月氏乃遠去。西過大宛。擊大夏而臣之。國都媯水。其土地與安息同俗。其餘小眾不能去者。保南山。號小月氏焉。大夏本無大君長。往往置小君長。有五翕侯。一曰未密翕侯。二曰雙靡翕侯。三曰貴霜翕侯。四曰盼顧翕侯。五曰高附翕侯。康居國在烏孫西北。去長安萬二千三百里。戶十三萬。口六十萬。與大月氏同俗。奄蔡國在康居西北。去長安萬二千里。與康居同俗。臨大澤。無津涯。蓋北海河也。烏戈國去長安萬五千三百里。出獅子犀牛。其錢文為人頭。曼為騎馬；自烏戈行可百餘日。至條支國。去長安萬二千三百里。臨西海。出善幻人。有大鳥卵如甕。長老傳聞條支西有弱水。西王母所居。亦未嘗見。條支西行可百餘日近日所處禹本紀言河出崑崙崑崙高萬二千五百餘里。日月所以相避。隱為光明。自張騫使大夏之後。窮河源隱。惡睹所謂崑崙者乎。故言九州山川。尚書近之矣。禹本紀山經有所考焉。十有一月癸酉晦。日有食之。
元狩元年冬十月。行幸雍。祠五畤。獲白麟一角。有五號有奇木。眾枝旁出。復合於上。上以問群臣。謁者終軍對曰。昔武王中流未濟。白魚入於王舟。今郊禮未見於神祇。而獲獸以饋。此天所以示饗而上通之符合也。蓋六鶂退飛。逆也。白魚登舟。順也。夫明闇之徵。上亂飛鳥。下動淵魚。各以類推。今野獸并角。明同本也。眾枝內附。示無外也。若此之應。殆將有解編髮。削左衽。襲冠帶。要衣裳。而慕化者焉。可恭己而待之。宜因昭時令日。改定告元。苴白茅於江淮。發嘉號於營丘。以應緝熙。使著事者有所紀焉。由是改元朔為元狩。是歲北地匈奴名王率眾來降。十一月。淮南王安。衡山王賜謀反。誅之。安好讀書。招致賓客方術之士數千人。作內書二十一篇。外書甚眾。又有中書八卷。言神仙黃白之事。上以安屬諸父。甚尊重之。初。安朝上。使作離騷賦。且受詔。食時畢。上每與燕會。昏暮乃罷。建元六年彗星見。或謂安曰。天下兵當大起。安心以為上未有太子。天下有變。諸侯並爭。乃治戰攻具。積金錢。賂遺郡國遊士。群臣賈客。江淮間多輕薄。妄以妖言阿諛安。又以厲王遷徙感激之後。安坐擁閼求奮擊明奴者。雷被等廢格明詔。當棄市。官削二縣。安由是怨望。反謀益甚。初將作亂。召中郎伍被。欲與計事。呼之曰將軍。伍被曰。王安得此亡國之言邪。昔者子胥諫吳王。吳王不用。曰吾今見麋鹿遊於姑蘇之臺。今臣將見王宮中生荊棘。而露霑衣也。於是繫被父母囚之。三月。王復召被曰。將軍許寡人乎。被曰否。臣將為大王劃計耳。王曰。天下治乎亂乎。被曰。竊觀朝廷紀綱之敘。皆得其理。上之舉錯。遵古之道。雖未太平。然猶為治也。王曰。公以為大將軍何如人也。被曰。臣聞大將軍。遇士大夫以禮。與士卒有恩。眾皆樂為用。騎上下山谷若飛。材力絕人。常為士卒先。須休乃敢舍。穿井得水乃敢飲。軍罷。士卒已逾河乃渡。上所賜金錢。盡以賞賜。雖古名將不能過也。王不悅。復曰。公以吳王之起兵非也。被曰。吳王賜號為劉氏祭酒。受几杖而不朝。王四郡之眾。地方數千里。舉兵而西。破敗而還。身滅祀絕。為天下笑。夫以吳眾不能成功者何。誠逆天違理。而不見時也。王曰。男子之所死者一言耳。且吳王何知反。今我令樓緩輕兵。先要成皋之口。周被下潁川之兵。蹇轘轅守伊闕之道。陳定發南陽之兵守武關。河南太守。獨有洛陽耳。何足憂。人言絕成皋之口。天下不通。據大川之險。招天下之兵。公以為何如。被曰。臣見其禍。未見其福。後王恐謀泄。謂被曰。吾欲遂發兵。天下勞苦有間矣。諸侯頗有失行者。皆自疑。我舉兵而西向。必有應者。無應則還略衡山。勢不得不發。被曰。略衡山以致廬江。有潯陽之船。守下雉之城。結九江之浦。杜豫章之口。彊弩臨江而守。以禁南郡之下東保會稽。南通勁越。屈彊江淮之間。可以延歲月之壽矣。未見其福。王曰。陳勝吳廣。奮臂大呼。比至戲。眾百二十萬。今吾國雖小。精兵可二十萬。公何言無福。被曰。臣不敢避子胥之誅。願王無為吳王之聽。往者秦為無道。殘賊天下。殺儒術之士。燔詩書。棄禮義。任刑法。轉海濱之粟。致乎江西。當此之時。男子疾耕。不足於糧餽。女子紡績。不足以蓋形。遣蒙恬築長城。東西數千里。暴兵露師。嘗致千百萬。僵尸滿野。流血千里。於是百姓力屈。欲為亂者十室而五。又使徐福入海求神仙。多齎童男女三千餘人。五種百工而行。徐福至平原大澤。止王不來。於是百姓怨痛。欲為亂者十室而六。又使尉佗逾五嶺。攻百越。佗知中國勞極。乃止王南越。行者不還。往者莫返。於是百姓心離瓦解。欲為亂者十室而七。興百萬之眾。作阿房之宮。收大半之賦。發閭左之戍。父不寧子。兄不安弟。政苛刑慘。民皆引領而望。側耳而聽。悲號仰天。叩心怨上。欲為亂者十室而八。於是勝廣大呼。劉項並會。天下響應。百姓願之。若枯旱之望雨。故能起行陣之間。以成帝王之業。今大王見高祖得之易。獨不見近世之吳楚乎。當今陛下臨制。海內一。齊天下。口雖未言。聲疾雷電。令雖未發。行化如神。心有所懷。威動千里。下之應上。猶影響也大將軍材能。非直章邯楊熊也。且大王之兵眾。未能十分吳楚之一。天下安寧。又萬倍於秦時。王以陳勝論之。臣竊以為過矣。臣聞箕子過故國而悲泣。作麥秀之歌。痛紂之不用比干也。孟子曰。紂貴為天子。死曾不如匹夫。是紂先自絕於天下矣。非死之日。天去之也。臣竊悲大王棄千乘之君。將賜絕命之書。為群臣先。身死於東宮也。被因流涕而起。後復召被曰。苟如公言。不可徼幸邪。被曰。必不得已。被有愚計。方今諸侯無異心。百姓無怨氣。朔方之地廣美。徙者不足以實其地。可偽為丞相御史詐書。詔徙郡國豪傑及耏罪已上赦令。除家產五十萬已上。皆徙朔方郡。益發兵卒。急其會日。又偽為左右都尉司空上林都中官詔獄官書。罪諸侯太子及幸臣。如此則民怨。諸侯懼。因使辯士隨而說之。儻可以徼幸。王曰。如此可也。然吾以為不至於此。詐作皇帝玉璽。丞相御史大夫中二千石、將軍都官令丞相旁近郡太守相都尉印綬。因漢使持節法官。欲如伍被計。又使人偽得罪而西。使大將軍丞相一旦發兵。則刺殺大將軍衛青。而說丞相弘已下。如發蒙耳。又曰。汲黯喜直諫。守節死義。唯悼黯也。欲發國中兵。恐丞相二千石不聽。謀偽失火宮中。丞相二千石救火。因殺之。又欲令人持羽檄從南方來。呼曰南越兵入。又欲因以發兵。後王更以他事。大臣多逮繫獄者。無所任。未敢發兵。伍被知事已發覺。詣吏自告。與淮南王謀反蹤跡如此。上以被雅辭多稱漢美。欲勿誅。廷尉張湯爭之曰。被首為反計。罪無赦。遂族被。而淮南王自殺。黨與死者數萬人。初嚴助之使南越。淮南王與相結。及淮南王來朝。厚賂遺助。交私論議。廷尉張湯以為助腹心之臣。而外交諸侯。當誅。助坐棄市。有司以衡山王淮南王親弟。請追捕衡山王。上曰。諸侯各以其國為本。不當相坐。會衡山王謀發覺。初衡山王陰知淮南王謀。畏淮南王并其國。以為淮南王發西。欲起兵江淮間而有之。陰與淮南王約束作反具。公卿詣遣宗正大行治衡山王。王聞之自殺。十有二月大雨雪。民凍死。夏四月赦天下。乙卯立皇太子據。遣謁者巡行天下。賜民年九十已上。及鰥寡孤獨。三老孝悌力田。帛各有差。五月乙巳晦。日有食之。從旁左太史占曰。凡日食。從上失君。從旁失臣。從下失人。匈奴入上谷。殺數百人。
