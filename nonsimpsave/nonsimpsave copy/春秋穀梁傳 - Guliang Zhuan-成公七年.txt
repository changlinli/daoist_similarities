七年春，王正月，鼷鼠食郊牛角。不言日，急辭也，過有司也。郊牛日展斛角而知傷，展道盡矣，其所以備災之道不盡也。改卜牛，鼷鼠又食其角。又，有繼之辭也。其，緩辭也。曰：亡乎人矣，非人之所能也，所以免有司之過也。乃免牛。乃者，亡乎人之辭也。免牲者，為之緇衣纁裳，有司玄端，奉送至於南郊。免牛亦然。免牲不曰不郊，免牛亦然。吳伐郯。
夏，五月，曹伯來朝。不郊，猶三望。
秋，楚公子嬰齊帥師伐鄭。公會晉侯、齊侯、宋公、衛侯、曹伯、莒子、邾子、杞伯救鄭。
八月戊辰，同盟於馬陵。公至自會。吳入州來。
冬，大雩。雩，不月而時，非之也。冬無為雩也。衛孫林父出奔晉。
七年春，王正月，鼷鼠食郊牛角。不言日，急辭也，過有司也。郊牛日展斛角而知傷，展道盡矣，其所以備災之道不盡也。改卜牛，鼷鼠又食其角。又，有繼之辭也。其，緩辭也。曰：亡乎人矣，非人之所能也，所以免有司之過也。乃免牛。乃者，亡乎人之辭也。免牲者，為之緇衣纁裳，有司玄端，奉送至於南郊。免牛亦然。免牲不曰不郊，免牛亦然。吳伐郯。
夏，五月，曹伯來朝。不郊，猶三望。
秋，楚公子嬰齊帥師伐鄭。公會晉侯、齊侯、宋公、衛侯、曹伯、莒子、邾子、杞伯救鄭。
八月戊辰，同盟於馬陵。公至自會。吳入州來。
冬，大雩。雩，不月而時，非之也。冬無為雩也。衛孫林父出奔晉。
