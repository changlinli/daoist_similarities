九年春，天王使南季來聘。南，氏姓也。季，字也。聘，問也。聘諸侯，非正也。
三月癸酉，大雨，震，電。震，雷也。電，霆也。庚辰，大雨雪。志疏數也。八日之間再有大變，陰陽錯行，故謹而日之也。雨月，志正也。俠卒。俠者，所俠也。弗大夫者，隱不爵大夫也。隱之不爵大夫何也？曰不成為君也。
夏，城郎。
秋，七月。無事焉，何以書？不遺時也。
冬，公會齊侯於防。會者，外為主焉爾。
九年春，天王使南季來聘。南，氏姓也。季，字也。聘，問也。聘諸侯，非正也。
三月癸酉，大雨，震，電。震，雷也。電，霆也。庚辰，大雨雪。志疏數也。八日之間再有大變，陰陽錯行，故謹而日之也。雨月，志正也。俠卒。俠者，所俠也。弗大夫者，隱不爵大夫也。隱之不爵大夫何也？曰不成為君也。
夏，城郎。
秋，七月。無事焉，何以書？不遺時也。
冬，公會齊侯於防。會者，外為主焉爾。
