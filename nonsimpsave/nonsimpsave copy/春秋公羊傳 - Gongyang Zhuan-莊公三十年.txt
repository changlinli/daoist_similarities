三十年春，王正月。
夏，師次于成。
秋，七月，齊人降鄣。鄣者何？紀之遺邑也。降之者何？取之也。取之則曷為不言取之？為桓公諱也。外取邑不書，此何以書？盡也。
八月癸亥，葬紀叔姬。外夫人不書葬，此何以書？隱之也。何隱爾？其國亡矣，徒葬乎叔爾。
九月庚午朔，日有食之，鼓、用牲于社。
冬，公及齊侯遇于魯濟。
齊人伐山戎。此齊侯也，其稱人何？貶。曷為貶？子司馬子曰：「蓋以操之為已蹙以矣！」此蓋戰也，何以不言戰？《春秋》敵者言戰，桓公之與戎狄，驅之爾。
三十年春，王正月。
夏，師次于成。
秋，七月，齊人降鄣。鄣者何？紀之遺邑也。降之者何？取之也。取之則曷為不言取之？為桓公諱也。外取邑不書，此何以書？盡也。
八月癸亥，葬紀叔姬。外夫人不書葬，此何以書？隱之也。何隱爾？其國亡矣，徒葬乎叔爾。
九月庚午朔，日有食之，鼓、用牲于社。
冬，公及齊侯遇于魯濟。
齊人伐山戎。此齊侯也，其稱人何？貶。曷為貶？子司馬子曰：「蓋以操之為已蹙以矣！」此蓋戰也，何以不言戰？《春秋》敵者言戰，桓公之與戎狄，驅之爾。
