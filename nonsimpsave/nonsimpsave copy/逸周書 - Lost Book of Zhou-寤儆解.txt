維四月朔王告儆，召周公旦曰：「嗚呼！謀泄哉！今朕寤有商驚予，欲與無□則，欲攻無庸，以王不足，戒乃不興，憂其深矣！」周公曰：「天下不虞周，驚以寤王，王其敬命，奉若稽古維王，克明三德維則，戚和遠人維庸，致王禱，赦有罪，懷庶有，茲封福，監戒善敗，護守勿失，無為虎傅翼，將飛入邑，擇人而食，不驕不吝，時乃無敵。」王拜曰：「允哉！余聞曰：維乃予謀，謀時用臧。不泄不竭，維天而已。余維與汝，監舊之葆。咸祗曰：戒戒維宿。」
維四月朔王告儆，召周公旦曰：「嗚呼！謀泄哉！今朕寤有商驚予，欲與無□則，欲攻無庸，以王不足，戒乃不興，憂其深矣！」周公曰：「天下不虞周，驚以寤王，王其敬命，奉若稽古維王，克明三德維則，戚和遠人維庸，致王禱，赦有罪，懷庶有，茲封福，監戒善敗，護守勿失，無為虎傅翼，將飛入邑，擇人而食，不驕不吝，時乃無敵。」王拜曰：「允哉！余聞曰：維乃予謀，謀時用臧。不泄不竭，維天而已。余維與汝，監舊之葆。咸祗曰：戒戒維宿。」
