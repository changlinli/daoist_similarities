卩：瑞信也。守國者用玉卪，守都鄙者用角卪，使山邦者用虎卪，土邦者用人卪，澤邦者用龍卪，門關者用符卪，貨賄用璽卪，道路用旌卪。象相合之形。凡卪之屬皆从卪。
令：發號也。从亼、卪。
𠨒：輔信也。从卪比聲。《虞書》曰：「𠨒成五服。」
卶：有大度也。从卪多聲。讀若侈。
𠨘：宰之也。从卪必聲。
卲：高也。从卪召聲。
厄：科厄，木節也。从卪厂聲。賈侍中說，以為厄，裹也。一曰厄，蓋也。
厀：脛頭卪也。从卪桼聲。
卷：厀曲也。从卪𢍏聲。
卻：節欲也。从卪谷聲。
卸：舍車解馬也。从卪、止、午。讀若汝南人寫書之寫。
𠨖：二卪也。巽从此。闕。
㔿：卪也。闕。
卩：瑞信也。守國者用玉卪，守都鄙者用角卪，使山邦者用虎卪，土邦者用人卪，澤邦者用龍卪，門關者用符卪，貨賄用璽卪，道路用旌卪。象相合之形。凡卪之屬皆从卪。
令：發號也。从亼、卪。
𠨒：輔信也。从卪比聲。《虞書》曰：「𠨒成五服。」
卶：有大度也。从卪多聲。讀若侈。
𠨘：宰之也。从卪必聲。
卲：高也。从卪召聲。
厄：科厄，木節也。从卪厂聲。賈侍中說，以為厄，裹也。一曰厄，蓋也。
厀：脛頭卪也。从卪桼聲。
卷：厀曲也。从卪𢍏聲。
卻：節欲也。从卪谷聲。
卸：舍車解馬也。从卪、止、午。讀若汝南人寫書之寫。
𠨖：二卪也。巽从此。闕。
㔿：卪也。闕。
