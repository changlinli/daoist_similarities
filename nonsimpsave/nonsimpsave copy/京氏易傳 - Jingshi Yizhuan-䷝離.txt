離：本於純陽，陰氣貫中，稟於剛健，見乎文明，故《易》曰：「君子以繼明照于四方。」陽為陰主，陽伏於陰也。是以體《離》為日為火，始於陽象，而假以陰氣。純用剛健，不能明照，故以陰氣入陽，柔於剛，健而能順，柔中虛，見火象也，與《坎》為飛伏。宗廟為世，應上見三公，建始戊申至癸丑，積筭起癸丑至壬子，周而復始。土水二象入《離》火位，五星從位起歲星，室宿從位降己巳火，分氣候三十六，內外二象配於火土為祥，互見悅順，著於明兩。陰陽升降，入初九適變從陰，止於《艮》象。吉凶從位起至六五，休廢在何爻？次降入火山《旅》卦。
離：本於純陽，陰氣貫中，稟於剛健，見乎文明，故《易》曰：「君子以繼明照于四方。」陽為陰主，陽伏於陰也。是以體《離》為日為火，始於陽象，而假以陰氣。純用剛健，不能明照，故以陰氣入陽，柔於剛，健而能順，柔中虛，見火象也，與《坎》為飛伏。宗廟為世，應上見三公，建始戊申至癸丑，積筭起癸丑至壬子，周而復始。土水二象入《離》火位，五星從位起歲星，室宿從位降己巳火，分氣候三十六，內外二象配於火土為祥，互見悅順，著於明兩。陰陽升降，入初九適變從陰，止於《艮》象。吉凶從位起至六五，休廢在何爻？次降入火山《旅》卦。
