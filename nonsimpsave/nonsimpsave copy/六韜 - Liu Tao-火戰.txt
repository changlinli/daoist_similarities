武王問太公曰：「引兵深入諸侯之地，遇深草蓊穢，周吾軍前後左右。三軍行數百里，人馬疲倦休止。敵人因天燥疾風之利，燔吾上風，車騎銳士，堅伏吾後。吾三軍恐怖，散亂而走。為之奈何？」太公曰：「若此者，則以雲梯飛樓，遠望左右，謹察前後。見火起，即燔吾前而廣延之；又燔吾後。敵人若至，則引軍而卻，按黑地而堅處，敵人之來。猶在吾後，見火起，必還走。吾按黑地而處，強弩、材士衛吾左右，又燔吾前後。若此，則敵不能害我。」
武王曰：「敵人燔吾左右，又燔吾前後，煙覆吾軍。其大兵按黑地而起。為之奈何？」太公曰：「若此者，為四武衝陳，強弩翼吾左右，其法無勝亦無負。」
武王問太公曰：「引兵深入諸侯之地，遇深草蓊穢，周吾軍前後左右。三軍行數百里，人馬疲倦休止。敵人因天燥疾風之利，燔吾上風，車騎銳士，堅伏吾後。吾三軍恐怖，散亂而走。為之奈何？」太公曰：「若此者，則以雲梯飛樓，遠望左右，謹察前後。見火起，即燔吾前而廣延之；又燔吾後。敵人若至，則引軍而卻，按黑地而堅處，敵人之來。猶在吾後，見火起，必還走。吾按黑地而處，強弩、材士衛吾左右，又燔吾前後。若此，則敵不能害我。」
武王曰：「敵人燔吾左右，又燔吾前後，煙覆吾軍。其大兵按黑地而起。為之奈何？」太公曰：「若此者，為四武衝陳，強弩翼吾左右，其法無勝亦無負。」
