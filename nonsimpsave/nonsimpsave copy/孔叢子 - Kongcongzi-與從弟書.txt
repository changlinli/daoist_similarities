臧報侍中，相如深忿俗儒淫辭冒義，有意欲撥亂反正，由來久矣。然雅達博通，不世而出；流學守株，比肩皆是。眾口非非，正將焉立？每獨念至此，夙夜反側；誠懼仁弟道未信於世，而以獨知為愆也。人之所欲、天必從之。舊章潛於壁室，正於紛擾之際，欻爾而見，俗儒結舌。古訓復申，豈非聖祖之靈欲令仁弟讚明其道以闡其業者哉？且曩雖為今學，亦多所不信。唯聞《尚書》二十八篇取象二十八宿，謂為至然也。何圖古文乃自百篇邪？如《堯典》、說者以為堯、舜同道，弟常以為雜有《堯典》，今果如所論。及成王遇風雷，周公見任，俗儒群驅，狗吠雷同，不得其髣𨱰，惡能明聖道之真乎？知以今讎古，以隸篆推科斗，已定五十餘篇，並為之傳，云：其餘錯亂，文字摩滅，不可分了，欲垂待後賢，誠合先君闕疑之義。顧惟世移，名制變改，文體義類轉益難知，以弟博洽溫敏，既善推理，又習其書，而猶尚絕意，莫肯垂留三思，縱使來世亦有篤古碩儒，其若斯何？嗚呼惜哉！先王遺典，闕不而補；聖祖之業，分半而泯；後之君子，將焉取法？假令顏閔不歿，游夏更生，其豈然乎？其豈然乎？不能已已，貴復申之。
臧報侍中，相如深忿俗儒淫辭冒義，有意欲撥亂反正，由來久矣。然雅達博通，不世而出；流學守株，比肩皆是。眾口非非，正將焉立？每獨念至此，夙夜反側；誠懼仁弟道未信於世，而以獨知為愆也。人之所欲、天必從之。舊章潛於壁室，正於紛擾之際，欻爾而見，俗儒結舌。古訓復申，豈非聖祖之靈欲令仁弟讚明其道以闡其業者哉？且曩雖為今學，亦多所不信。唯聞《尚書》二十八篇取象二十八宿，謂為至然也。何圖古文乃自百篇邪？如《堯典》、說者以為堯、舜同道，弟常以為雜有《堯典》，今果如所論。及成王遇風雷，周公見任，俗儒群驅，狗吠雷同，不得其髣𨱰，惡能明聖道之真乎？知以今讎古，以隸篆推科斗，已定五十餘篇，並為之傳，云：其餘錯亂，文字摩滅，不可分了，欲垂待後賢，誠合先君闕疑之義。顧惟世移，名制變改，文體義類轉益難知，以弟博洽溫敏，既善推理，又習其書，而猶尚絕意，莫肯垂留三思，縱使來世亦有篤古碩儒，其若斯何？嗚呼惜哉！先王遺典，闕不而補；聖祖之業，分半而泯；後之君子，將焉取法？假令顏閔不歿，游夏更生，其豈然乎？其豈然乎？不能已已，貴復申之。
