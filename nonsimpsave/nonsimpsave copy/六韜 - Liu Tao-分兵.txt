武王問太公曰：「王者帥師，三軍分為數處，將欲期會合戰，約誓賞罰，為之柰何？」太公曰：「凡用兵之法，三軍之眾，必有分合之變。其大將先定戰地戰日，然後移檄書與諸將吏期，攻城圍邑，各會其所。明告戰日，漏刻有時。大將設營而陳，立表轅門，清道而待。諸將吏至者，校其先後；先期至者賞，後期至者斬。如此，則遠近奔集，三軍俱至，并力合戰。」
武王問太公曰：「王者帥師，三軍分為數處，將欲期會合戰，約誓賞罰，為之柰何？」太公曰：「凡用兵之法，三軍之眾，必有分合之變。其大將先定戰地戰日，然後移檄書與諸將吏期，攻城圍邑，各會其所。明告戰日，漏刻有時。大將設營而陳，立表轅門，清道而待。諸將吏至者，校其先後；先期至者賞，後期至者斬。如此，則遠近奔集，三軍俱至，并力合戰。」
