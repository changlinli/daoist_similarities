四年春，王正月，大雨雪。
夏，楚子、蔡侯、陳侯、鄭伯、許男、徐子、滕子、頓子、鬍子、沈子、小邾子、宋世子佐、淮夷會於申。楚人執徐子。
秋，七月，楚子、蔡侯、陳侯、許男、頓子、鬍子、沈子、淮夷伐吳。執齊慶封，殺之。此入而殺，其不言入何也？慶封封乎吳鐘離。其不言伐鐘離何也？不與吳封也。慶封其以齊氏何也？為齊討也。靈王使人以慶封令於軍中，曰：「有若齊慶封弒其君者乎？」慶封曰：「子一息，我亦且一言。」曰：「有若楚公子圍弒其兄之子而代之為君者乎？」軍人粲然皆笑。慶封弒其君而不以弒君之罪罪之者，慶封不為靈王服也，不與楚討也。《春秋》之義：用貴治賤，用賢治不肖，不以亂治亂也。孔子曰：「懷惡而討，雖死不服。」其斯之謂與！遂滅厲。遂，繼事也。
九月，取繒。
冬，十有二月乙卯，叔孫豹卒。
四年春，王正月，大雨雪。
夏，楚子、蔡侯、陳侯、鄭伯、許男、徐子、滕子、頓子、鬍子、沈子、小邾子、宋世子佐、淮夷會於申。楚人執徐子。
秋，七月，楚子、蔡侯、陳侯、許男、頓子、鬍子、沈子、淮夷伐吳。執齊慶封，殺之。此入而殺，其不言入何也？慶封封乎吳鐘離。其不言伐鐘離何也？不與吳封也。慶封其以齊氏何也？為齊討也。靈王使人以慶封令於軍中，曰：「有若齊慶封弒其君者乎？」慶封曰：「子一息，我亦且一言。」曰：「有若楚公子圍弒其兄之子而代之為君者乎？」軍人粲然皆笑。慶封弒其君而不以弒君之罪罪之者，慶封不為靈王服也，不與楚討也。《春秋》之義：用貴治賤，用賢治不肖，不以亂治亂也。孔子曰：「懷惡而討，雖死不服。」其斯之謂與！遂滅厲。遂，繼事也。
九月，取繒。
冬，十有二月乙卯，叔孫豹卒。
