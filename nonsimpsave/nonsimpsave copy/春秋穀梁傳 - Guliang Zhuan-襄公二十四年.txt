二十有四年春，叔孫豹如晉。仲孫羯帥師侵齊。
夏，楚子伐吳。
秋，七月甲子朔，日有食之，既。齊崔杼帥師伐莒。大水。
八月癸巳朔，日有食之。公會晉侯、宋公、衛侯、鄭伯、曹伯、莒子、邾子、滕子、薛伯、杞伯、小邾子於夷儀。
冬，楚子、蔡侯、陳侯、許男伐鄭。公至自會。陳針宜咎出奔楚。叔孫豹如京師。大饑。五穀不升為大饑。一谷不升謂之嗛，二谷不升謂之饑，三谷不升謂之饉，四谷不升謂之康，五穀不升謂之大侵。大侵之禮，君食不兼味，台榭不塗，弛侯，廷道不除，百官布而不制，鬼神禱而不祀，此大侵之禮也。
二十有四年春，叔孫豹如晉。仲孫羯帥師侵齊。
夏，楚子伐吳。
秋，七月甲子朔，日有食之，既。齊崔杼帥師伐莒。大水。
八月癸巳朔，日有食之。公會晉侯、宋公、衛侯、鄭伯、曹伯、莒子、邾子、滕子、薛伯、杞伯、小邾子於夷儀。
冬，楚子、蔡侯、陳侯、許男伐鄭。公至自會。陳針宜咎出奔楚。叔孫豹如京師。大饑。五穀不升為大饑。一谷不升謂之嗛，二谷不升謂之饑，三谷不升謂之饉，四谷不升謂之康，五穀不升謂之大侵。大侵之禮，君食不兼味，台榭不塗，弛侯，廷道不除，百官布而不制，鬼神禱而不祀，此大侵之禮也。
