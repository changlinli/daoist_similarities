大夫曰：「漢興以來，修好結和親，所聘遺單于者甚厚；然不紀重質厚賂之故改節，而暴害滋甚。先帝睹其可以武折，而不可以德懷，故廣將帥，招奮擊，以誅厥罪；功勳粲然，著於海內，藏於記府，何命『亡十獲一』乎？夫偷安者後危，慮近者憂邇，賢者離俗，智士權行，君子所慮，眾庶疑焉。故民可與觀成，不可與圖始。此有司所獨見，而文學所不睹。」
文學曰：「往者，匈奴結和親，諸夷納貢，即君臣外內相信，無胡、越之患。當此之時，上求寡而易贍，民安樂而無事，耕田而食，桑麻而衣，家有數年之蓄，縣官餘貨財，閭里耆老，咸及其澤。自是之後，退文任武，苦師勞眾，以略無用之地，立郡沙石之間，民不能自守，發屯乘城，輓輦而贍之。愚竊見其亡，不睹其成。」
大夫曰：「匈奴以虛名市於漢，而實不從；數為蠻、貊所紿，不痛之，何故也？高皇帝仗劍定九州；今以九州而不行於匈奴。閭里常民，尚有梟散，況萬里之主與小國之匈奴乎？夫以天下之力勤何不摧？以天下之士民何不服？今有帝名，而威不信於長城之外，反賂遺而尚踞敖，此五帝所不忍，三王所畢怒也。」
文學曰：「湯事夏而卒服之，周事殷而卒滅之。故以大御小者王，以強凌弱者亡。聖人不困其眾以兼國，良御不困其馬以兼道。故造父之御不失和，聖人之治不倍德。秦攝利銜以御宇內，執脩箠以笞八極，驂服以罷，而鞭策愈加，故有傾銜遺箠之變。士民非不眾，力勤非不多也，皆內倍外附而莫為用。此高皇帝所以仗劍而取天下也。夫兩主好合，內外交通，天下安寧，世世無患，士民何事？三王何怒焉？」
大夫曰：「伯翳之始封秦，地為七十里。穆公開霸，孝公廣業。自卑至上，自小至大。故先祖基之，子孫成之。軒轅戰涿鹿，殺兩皞、蚩尤而為帝，湯、武伐夏、商，誅桀、紂而為王。黃帝以戰成功，湯、武以伐成孝。故手足之勤，腹腸之養也。當世之務，後世之利也。今四夷內侵，不攘，萬世必有長患。先帝興義兵以誅強暴，東滅朝鮮，西定冉、駹，南擒百越，北挫強胡，追匈奴以廣北州，湯、武之舉，蚩尤之兵也。故聖主斥地，非私其利，用兵，非徒奮怒也，所以匡難辟害，以為黎民遠慮。」
文學曰：「秦南禽勁越，北卻強胡，竭中國以役四夷，人罷極而主不恤，國內潰而上不知；是以一夫倡而天下和，兵破陳涉，地奪諸侯，何嗣之所利？《詩》云：『雍雍鳴鳱，旭日始旦。』登得前利，不念後咎。故吳王知伐齊之便，不知干遂之患。秦知進取之利，而不知鴻門之難。是知一而不知十也。周謹小而得大，秦欲大而亡小。語曰：『前車覆，後車戒。』『殷鑑不遠，在夏后之世』矣。」
大夫曰：「漢興以來，修好結和親，所聘遺單于者甚厚；然不紀重質厚賂之故改節，而暴害滋甚。先帝睹其可以武折，而不可以德懷，故廣將帥，招奮擊，以誅厥罪；功勳粲然，著於海內，藏於記府，何命『亡十獲一』乎？夫偷安者後危，慮近者憂邇，賢者離俗，智士權行，君子所慮，眾庶疑焉。故民可與觀成，不可與圖始。此有司所獨見，而文學所不睹。」
文學曰：「往者，匈奴結和親，諸夷納貢，即君臣外內相信，無胡、越之患。當此之時，上求寡而易贍，民安樂而無事，耕田而食，桑麻而衣，家有數年之蓄，縣官餘貨財，閭里耆老，咸及其澤。自是之後，退文任武，苦師勞眾，以略無用之地，立郡沙石之間，民不能自守，發屯乘城，輓輦而贍之。愚竊見其亡，不睹其成。」
大夫曰：「匈奴以虛名市於漢，而實不從；數為蠻、貊所紿，不痛之，何故也？高皇帝仗劍定九州；今以九州而不行於匈奴。閭里常民，尚有梟散，況萬里之主與小國之匈奴乎？夫以天下之力勤何不摧？以天下之士民何不服？今有帝名，而威不信於長城之外，反賂遺而尚踞敖，此五帝所不忍，三王所畢怒也。」
文學曰：「湯事夏而卒服之，周事殷而卒滅之。故以大御小者王，以強凌弱者亡。聖人不困其眾以兼國，良御不困其馬以兼道。故造父之御不失和，聖人之治不倍德。秦攝利銜以御宇內，執脩箠以笞八極，驂服以罷，而鞭策愈加，故有傾銜遺箠之變。士民非不眾，力勤非不多也，皆內倍外附而莫為用。此高皇帝所以仗劍而取天下也。夫兩主好合，內外交通，天下安寧，世世無患，士民何事？三王何怒焉？」
大夫曰：「伯翳之始封秦，地為七十里。穆公開霸，孝公廣業。自卑至上，自小至大。故先祖基之，子孫成之。軒轅戰涿鹿，殺兩皞、蚩尤而為帝，湯、武伐夏、商，誅桀、紂而為王。黃帝以戰成功，湯、武以伐成孝。故手足之勤，腹腸之養也。當世之務，後世之利也。今四夷內侵，不攘，萬世必有長患。先帝興義兵以誅強暴，東滅朝鮮，西定冉、駹，南擒百越，北挫強胡，追匈奴以廣北州，湯、武之舉，蚩尤之兵也。故聖主斥地，非私其利，用兵，非徒奮怒也，所以匡難辟害，以為黎民遠慮。」
文學曰：「秦南禽勁越，北卻強胡，竭中國以役四夷，人罷極而主不恤，國內潰而上不知；是以一夫倡而天下和，兵破陳涉，地奪諸侯，何嗣之所利？《詩》云：『雍雍鳴鳱，旭日始旦。』登得前利，不念後咎。故吳王知伐齊之便，不知干遂之患。秦知進取之利，而不知鴻門之難。是知一而不知十也。周謹小而得大，秦欲大而亡小。語曰：『前車覆，後車戒。』『殷鑑不遠，在夏后之世』矣。」
