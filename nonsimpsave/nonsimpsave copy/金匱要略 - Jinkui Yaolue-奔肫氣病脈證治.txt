論二首、方三首。
師曰：病有奔豚，有吐膿，有驚怖，有火邪，此四部病，皆從驚發得之。師曰：奔豚病從小腹起，上衝咽喉，發作欲死，復還止，皆從驚恐得之。
奔豚氣上衝胸，腹痛，往來寒熱，奔豚湯主之。
奔豚湯方：
甘草、芎藭、當歸各二兩，半夏四兩，黃芩二兩，生葛五兩，芍藥二兩，生姜四兩，甘李根白皮一升。
右九味，以水二斗，煮取五升，溫服一升，日三夜一服。
發汗後，燒針令其汗，針處被寒，核起而赤者，必發賁豚，氣從小腹上至心，灸其核上各一壯，與桂枝加桂湯主之。
桂枝加桂湯方：
桂枝五兩；芍藥三兩；甘草三兩，炙；生姜三兩；大棗十二枚。
右五味，以水七升，微火煮取三升，去滓，溫服一升。
發汗後，臍下悸者，欲作賁豚，茯苓桂枝甘草大棗湯主之。
茯苓桂枝甘草大棗湯方：
茯苓半斤；甘草二兩，炙；大棗十五枚；桂枝四兩。
右四味，以甘爛水一斗，先煮茯苓，減二升，內諸藥，煮取三升，去滓，溫服一升，日三服。
論二首、方三首。
師曰：病有奔豚，有吐膿，有驚怖，有火邪，此四部病，皆從驚發得之。師曰：奔豚病從小腹起，上衝咽喉，發作欲死，復還止，皆從驚恐得之。
奔豚氣上衝胸，腹痛，往來寒熱，奔豚湯主之。
奔豚湯方：
甘草、芎藭、當歸各二兩，半夏四兩，黃芩二兩，生葛五兩，芍藥二兩，生姜四兩，甘李根白皮一升。
右九味，以水二斗，煮取五升，溫服一升，日三夜一服。
發汗後，燒針令其汗，針處被寒，核起而赤者，必發賁豚，氣從小腹上至心，灸其核上各一壯，與桂枝加桂湯主之。
桂枝加桂湯方：
桂枝五兩；芍藥三兩；甘草三兩，炙；生姜三兩；大棗十二枚。
右五味，以水七升，微火煮取三升，去滓，溫服一升。
發汗後，臍下悸者，欲作賁豚，茯苓桂枝甘草大棗湯主之。
茯苓桂枝甘草大棗湯方：
茯苓半斤；甘草二兩，炙；大棗十五枚；桂枝四兩。
右四味，以甘爛水一斗，先煮茯苓，減二升，內諸藥，煮取三升，去滓，溫服一升，日三服。
