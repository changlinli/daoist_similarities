黃帝問於歧伯曰：余聞刺有五官五閱，以觀五氣。五氣者，五藏之使也，五時之副也。願聞其五使當安出？歧伯曰：五官者，五藏之閱也。黃帝曰：願聞其所出，令可為常。歧伯曰：脈出於氣口，色見於明堂，五色更出，以應五時，各如其常，經氣入藏，必當治理。
帝曰：善。五色獨決於明堂乎？歧伯曰：五官已辨，闕庭必張，乃立明堂，明堂廣大，蕃蔽見外，方壁高基，引垂居外，五色乃治，平搏廣大，壽中百歲，見此者，刺之必已，如是之人者，血氣有餘，肌肉堅致，故可苦以鍼。
黃帝曰：願聞五官。歧伯曰：鼻者，肺之官也；目者，肝之官也；口唇者，脾之官也；舌者，心之官也；耳者，腎之官也。
黃帝曰：以官何候？歧伯曰：以候五藏。故肺病者，喘息鼻張；肝病者，眥青；脾病者，唇黃；心病者，舌捲短，顴赤；腎病者，顴與顏黑。
黃帝曰：五脈安出，五色安見，其常色殆者如何？歧伯曰：五官不辨，闕庭不張，小其明堂，蕃蔽不見，又埤其牆，牆下無基，垂角去外。如是者，雖平常殆，況加疾哉。
黃帝曰：五色之見於明堂，以觀五藏之氣，左右高下，各有形乎？歧伯曰：藏府之在中也，各以次舍，左右上下，各如其度也。
黃帝問於歧伯曰：余聞刺有五官五閱，以觀五氣。五氣者，五藏之使也，五時之副也。願聞其五使當安出？歧伯曰：五官者，五藏之閱也。黃帝曰：願聞其所出，令可為常。歧伯曰：脈出於氣口，色見於明堂，五色更出，以應五時，各如其常，經氣入藏，必當治理。
帝曰：善。五色獨決於明堂乎？歧伯曰：五官已辨，闕庭必張，乃立明堂，明堂廣大，蕃蔽見外，方壁高基，引垂居外，五色乃治，平搏廣大，壽中百歲，見此者，刺之必已，如是之人者，血氣有餘，肌肉堅致，故可苦以鍼。
黃帝曰：願聞五官。歧伯曰：鼻者，肺之官也；目者，肝之官也；口唇者，脾之官也；舌者，心之官也；耳者，腎之官也。
黃帝曰：以官何候？歧伯曰：以候五藏。故肺病者，喘息鼻張；肝病者，眥青；脾病者，唇黃；心病者，舌捲短，顴赤；腎病者，顴與顏黑。
黃帝曰：五脈安出，五色安見，其常色殆者如何？歧伯曰：五官不辨，闕庭不張，小其明堂，蕃蔽不見，又埤其牆，牆下無基，垂角去外。如是者，雖平常殆，況加疾哉。
黃帝曰：五色之見於明堂，以觀五藏之氣，左右高下，各有形乎？歧伯曰：藏府之在中也，各以次舍，左右上下，各如其度也。
