十有三年春，齊侯、衛侯次于垂瑕。
夏，筑蛇淵囿。
大搜于比蒲。
衛公孟彄帥師伐曹。
秋，晉趙鞅入于晉陽，以叛。
冬，晉荀寅及士吉射入于朝歌，以叛。
晉趙鞅歸于晉。此叛也，其言歸何？以地正國也。其以地正國奈何？晉趙鞅取晉陽之甲以逐荀寅與士吉射。荀寅與士吉射者，曷為者也？君側之惡人也。此逐君側之惡人，曷為以叛言之？無君命也。
薛弒其君比。
十有三年春，齊侯、衛侯次于垂瑕。
夏，筑蛇淵囿。
大搜于比蒲。
衛公孟彄帥師伐曹。
秋，晉趙鞅入于晉陽，以叛。
冬，晉荀寅及士吉射入于朝歌，以叛。
晉趙鞅歸于晉。此叛也，其言歸何？以地正國也。其以地正國奈何？晉趙鞅取晉陽之甲以逐荀寅與士吉射。荀寅與士吉射者，曷為者也？君側之惡人也。此逐君側之惡人，曷為以叛言之？無君命也。
薛弒其君比。
