君德聖明，忠臣以榮。欣己獲奉斯君。君德不足，忠臣以辱。恥躬不能為臣。不足則補之，聖明則揚之，古之道也。補袞之闕，揚君之休。古之忠臣，則皆然也。是以虞有德，咎繇歌之。文王之道，周公頌之。宣王中興，吉甫詠之。君上行仁覆之道也，臣下有贊詠之義也。故君子臣於盛明之時，必揚之。盛德流滿天下，傳於後代，其忠矣夫。若君有盛德而臣不揚，使久遠不聞，則有缺於忠道。
君德聖明，忠臣以榮。欣己獲奉斯君。君德不足，忠臣以辱。恥躬不能為臣。不足則補之，聖明則揚之，古之道也。補袞之闕，揚君之休。古之忠臣，則皆然也。是以虞有德，咎繇歌之。文王之道，周公頌之。宣王中興，吉甫詠之。君上行仁覆之道也，臣下有贊詠之義也。故君子臣於盛明之時，必揚之。盛德流滿天下，傳於後代，其忠矣夫。若君有盛德而臣不揚，使久遠不聞，則有缺於忠道。
