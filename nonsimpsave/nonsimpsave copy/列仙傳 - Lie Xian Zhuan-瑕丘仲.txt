瑕丘仲者，寧人也。賣藥於寧百餘年，人以為壽矣。地動舍壞，仲及里中數十家屋臨水，皆敗。仲死，民人取仲屍，棄水中，收其藥賣之。仲披裘而從，詣之取藥。棄仲者懼，叩頭求哀，仲曰：「恨汝使人知我耳，吾去矣。」後為夫餘胡王驛使，復來至寧。北方人謂之謫仙人焉。
瑕丘通玄，謫脫其跡。人死亦死，泛焉言惜。遨步觀化，豈勞胡驛。苟不睹本，誰知其謫。
瑕丘仲者，寧人也。賣藥於寧百餘年，人以為壽矣。地動舍壞，仲及里中數十家屋臨水，皆敗。仲死，民人取仲屍，棄水中，收其藥賣之。仲披裘而從，詣之取藥。棄仲者懼，叩頭求哀，仲曰：「恨汝使人知我耳，吾去矣。」後為夫餘胡王驛使，復來至寧。北方人謂之謫仙人焉。
瑕丘通玄，謫脫其跡。人死亦死，泛焉言惜。遨步觀化，豈勞胡驛。苟不睹本，誰知其謫。
