夬：剛決柔，陰道滅，五陽務下，一陰危上，將反游魂。九四、悔也，澤上於天，君道行也，與《兌》為飛伏。九五、立世，九二、大夫為應，建始己亥至甲辰，積筭起甲辰至癸卯，周而復始，金木分《乾》《兌》入《坤》象。五星從位起太陰，亢宿從位降丁酉，分氣候二十八。《易》云：「澤上於天，《夬》。」「揚于王庭。」柔道消，消不可極，反於游魂。九四、柔來文剛，陰道存也，陰之道不可終否，剛柔相濟，日月明矣。天地定位，人事通也。故曰：「雷動風行，山澤通氣。」人之運動，體斯合矣。陰陽升降，反復道也。次降入游魂水天《需》卦。
夬：剛決柔，陰道滅，五陽務下，一陰危上，將反游魂。九四、悔也，澤上於天，君道行也，與《兌》為飛伏。九五、立世，九二、大夫為應，建始己亥至甲辰，積筭起甲辰至癸卯，周而復始，金木分《乾》《兌》入《坤》象。五星從位起太陰，亢宿從位降丁酉，分氣候二十八。《易》云：「澤上於天，《夬》。」「揚于王庭。」柔道消，消不可極，反於游魂。九四、柔來文剛，陰道存也，陰之道不可終否，剛柔相濟，日月明矣。天地定位，人事通也。故曰：「雷動風行，山澤通氣。」人之運動，體斯合矣。陰陽升降，反復道也。次降入游魂水天《需》卦。
