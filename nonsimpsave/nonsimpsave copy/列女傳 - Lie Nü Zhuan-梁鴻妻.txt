梁鴻妻者，右扶風梁伯淳之妻，同郡孟氏之女也。其姿貌甚醜，而德行甚修。鄉里多求者，而女輒不肯。行年三十，父母問其所欲，對曰：「欲節操如梁鴻者。」
時鴻未娶，扶風世家多願妻者，亦不許。聞孟氏女言，遂求納之。孟氏盛飾入門，七日而禮不成。妻跪問曰：「竊聞夫子高義，斥數妻。妾亦已偃蹇數夫。今來而見擇，請問其故。」鴻曰：「吾欲得衣裘褐之人，與共遁世避時。今若衣綺繡，傅黛墨，非鴻所願也。」妻曰：「竊恐夫子不堪。妾幸有隱居之具矣。」乃更麄衣，椎髻而前。鴻喜曰：「如此者，誠鴻妻也。」字之曰德曜，名孟光；自名曰運期，字俟光，共遯逃霸陵山中。
此時王莽新敗之後也。鴻與妻深隱，耕耘織作，以供衣食；誦書彈琴，忘富貴之樂。後復相將至會稽，賃舂為事。雖雜庸保之中，妻每進食，舉案齊眉，不敢正視。以禮修身，所在敬而慕之。君子謂：「梁鴻妻好道安貧，不汲汲於榮樂。」論語曰：「不義而富且貴，於我如浮雲。」此之謂也。
梁鴻妻者，右扶風梁伯淳之妻，同郡孟氏之女也。其姿貌甚醜，而德行甚修。鄉里多求者，而女輒不肯。行年三十，父母問其所欲，對曰：「欲節操如梁鴻者。」
時鴻未娶，扶風世家多願妻者，亦不許。聞孟氏女言，遂求納之。孟氏盛飾入門，七日而禮不成。妻跪問曰：「竊聞夫子高義，斥數妻。妾亦已偃蹇數夫。今來而見擇，請問其故。」鴻曰：「吾欲得衣裘褐之人，與共遁世避時。今若衣綺繡，傅黛墨，非鴻所願也。」妻曰：「竊恐夫子不堪。妾幸有隱居之具矣。」乃更麄衣，椎髻而前。鴻喜曰：「如此者，誠鴻妻也。」字之曰德曜，名孟光；自名曰運期，字俟光，共遯逃霸陵山中。
此時王莽新敗之後也。鴻與妻深隱，耕耘織作，以供衣食；誦書彈琴，忘富貴之樂。後復相將至會稽，賃舂為事。雖雜庸保之中，妻每進食，舉案齊眉，不敢正視。以禮修身，所在敬而慕之。君子謂：「梁鴻妻好道安貧，不汲汲於榮樂。」論語曰：「不義而富且貴，於我如浮雲。」此之謂也。
