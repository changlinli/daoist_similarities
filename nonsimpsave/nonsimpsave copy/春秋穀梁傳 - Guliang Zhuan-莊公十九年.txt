十有九年春，王正月。
夏，四月。
秋，公子結媵陳人之婦於鄄，遂及齊侯、宋公盟。媵，淺事也，不志此其志，何也？辟要盟也。何以見其辟要盟也？媵，禮之輕者也；盟，國之重也。以輕事遂乎國重，無說。其曰陳人之婦，略之也。其不日，數渝，惡之也。夫人姜氏如莒。婦人既嫁不逾竟，逾竟非正也。
冬，齊人、宋人、陳人伐我西鄙。其曰鄙，遠之也。其遠之何也？不以難邇我國也。
十有九年春，王正月。
夏，四月。
秋，公子結媵陳人之婦於鄄，遂及齊侯、宋公盟。媵，淺事也，不志此其志，何也？辟要盟也。何以見其辟要盟也？媵，禮之輕者也；盟，國之重也。以輕事遂乎國重，無說。其曰陳人之婦，略之也。其不日，數渝，惡之也。夫人姜氏如莒。婦人既嫁不逾竟，逾竟非正也。
冬，齊人、宋人、陳人伐我西鄙。其曰鄙，遠之也。其遠之何也？不以難邇我國也。
