怨在不捨小過，患在不預定謀。福在積善，禍在積惡。飢在賤農，寒在墮織。安在得人，危在失事。富在迎來，貧在棄時。上無常操，下多疑心。輕上生罪，侮下無親。近臣不重，遠臣輕之。自疑不信人，自信不疑人。枉士無正友，曲上無直下。危國無賢人，亂政無善人。愛人深者求賢急，樂得賢者養人厚。國將霸者士皆歸，邦將亡者賢先避。地薄者大物不產，水淺者大魚不遊，樹禿者大禽不棲，林踈者大獸不居。山峭者崩，澤滿者溢。棄王取石者盲，羊質虎皮者柔。衣不舉領者倒，走不視地者顛。柱弱者屋壞，輔弱者國傾。足寒傷心，人怨傷國。山將崩者下先隳，國將衰者人先獘。根枯枝朽，人困國殘。與覆車同軌者傾，與亡國同事者滅。見已生者慎將生，惡其跡者須避之。畏危者安，畏亡者存。夫人之所行：有道則吉，無道則凶。吉者百福所歸，凶者百禍所攻。非其神聖，自然所鍾。務善策者無惡事，無遠慮者有近憂。同志相得。同仁相憂。同惡相黨。同愛相求。同美相妬。同智相謀。同貴相害。同利相忌。同聲相應。同氣相感。同類相依。同義相親。同難相濟。同道相成。同藝相規。同巧相勝。此乃數之所得，不可與理違。釋己而教人者逆，正己而化人者順。逆者難從，順者易行；難從則亂，易行則理。如此，理身、理家、理國，可也。右第六章言安而履之之謂禮。
怨在不捨小過，患在不預定謀。福在積善，禍在積惡。飢在賤農，寒在墮織。安在得人，危在失事。富在迎來，貧在棄時。上無常操，下多疑心。輕上生罪，侮下無親。近臣不重，遠臣輕之。自疑不信人，自信不疑人。枉士無正友，曲上無直下。危國無賢人，亂政無善人。愛人深者求賢急，樂得賢者養人厚。國將霸者士皆歸，邦將亡者賢先避。地薄者大物不產，水淺者大魚不遊，樹禿者大禽不棲，林踈者大獸不居。山峭者崩，澤滿者溢。棄王取石者盲，羊質虎皮者柔。衣不舉領者倒，走不視地者顛。柱弱者屋壞，輔弱者國傾。足寒傷心，人怨傷國。山將崩者下先隳，國將衰者人先獘。根枯枝朽，人困國殘。與覆車同軌者傾，與亡國同事者滅。見已生者慎將生，惡其跡者須避之。畏危者安，畏亡者存。夫人之所行：有道則吉，無道則凶。吉者百福所歸，凶者百禍所攻。非其神聖，自然所鍾。務善策者無惡事，無遠慮者有近憂。同志相得。同仁相憂。同惡相黨。同愛相求。同美相妬。同智相謀。同貴相害。同利相忌。同聲相應。同氣相感。同類相依。同義相親。同難相濟。同道相成。同藝相規。同巧相勝。此乃數之所得，不可與理違。釋己而教人者逆，正己而化人者順。逆者難從，順者易行；難從則亂，易行則理。如此，理身、理家、理國，可也。右第六章言安而履之之謂禮。
