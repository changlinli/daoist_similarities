三十年春，王正月，楚子使薳罷來聘。
夏，四月，蔡世子般弒其君固。其不日，子奪父政，是謂夷之。
五月甲午，宋災。伯姬卒。取卒之日，加之災上者，見以災卒也。其見以災卒奈何？伯姬之捨失火，左右曰：「夫人少辟火乎？」伯姬曰：「婦人之義，傅母不在，宵不下堂。」左右又曰：「夫人少辟火乎？」伯姬曰：「婦人之義，保母不在，宵不下堂。」遂逮乎火而死。婦人以貞為行者也，伯姬之婦道盡矣。詳其事，賢伯姬也。天王殺其弟佞夫。《傳》曰：諸侯且不首惡，況於天子乎？君無忍親之義。天子、諸侯所親者，唯長子、母弟耳。天王殺其弟佞夫，甚之也。王子瑕奔晉。
秋，七月，叔弓如宋，葬共姬。外夫人不書葬，此其言葬何也？吾女也；卒災，故隱而葬之也。鄭良宵出奔許，自許入於鄭，鄭人殺良霄。不言大夫，惡之也。
冬，十月，葬蔡景公。不日卒而月葬，不葬者也。卒而葬之，不忍使父失民於子也。晉人、齊人、宋人、衛人、鄭人、曹人、莒人、邾人、滕人、薛人、杞人、小邾人會於澶淵，宋災故。會不言其所為，其曰宋災故何也？不言災故，則無以見其善也。其曰人何也？救災以眾。何救焉？更宋之所喪財也。澶淵之會，中國不侵伐夷狄，夷狄不入中國，無侵伐八年。善之也，晉趙武、楚屈建之力也。
三十年春，王正月，楚子使薳罷來聘。
夏，四月，蔡世子般弒其君固。其不日，子奪父政，是謂夷之。
五月甲午，宋災。伯姬卒。取卒之日，加之災上者，見以災卒也。其見以災卒奈何？伯姬之捨失火，左右曰：「夫人少辟火乎？」伯姬曰：「婦人之義，傅母不在，宵不下堂。」左右又曰：「夫人少辟火乎？」伯姬曰：「婦人之義，保母不在，宵不下堂。」遂逮乎火而死。婦人以貞為行者也，伯姬之婦道盡矣。詳其事，賢伯姬也。天王殺其弟佞夫。《傳》曰：諸侯且不首惡，況於天子乎？君無忍親之義。天子、諸侯所親者，唯長子、母弟耳。天王殺其弟佞夫，甚之也。王子瑕奔晉。
秋，七月，叔弓如宋，葬共姬。外夫人不書葬，此其言葬何也？吾女也；卒災，故隱而葬之也。鄭良宵出奔許，自許入於鄭，鄭人殺良霄。不言大夫，惡之也。
冬，十月，葬蔡景公。不日卒而月葬，不葬者也。卒而葬之，不忍使父失民於子也。晉人、齊人、宋人、衛人、鄭人、曹人、莒人、邾人、滕人、薛人、杞人、小邾人會於澶淵，宋災故。會不言其所為，其曰宋災故何也？不言災故，則無以見其善也。其曰人何也？救災以眾。何救焉？更宋之所喪財也。澶淵之會，中國不侵伐夷狄，夷狄不入中國，無侵伐八年。善之也，晉趙武、楚屈建之力也。
