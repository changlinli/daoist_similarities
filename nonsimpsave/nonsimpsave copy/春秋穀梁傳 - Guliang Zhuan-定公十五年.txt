十有五年春，王正月，邾子來朝。鼷鼠食郊牛，牛死，改卜牛。不敬莫大焉。
二月辛丑，楚子滅胡，以鬍子豹歸。
夏，五月辛亥，郊。壬申，公薨於高寢。高寢，非正也。鄭罕達帥師伐宋。齊侯、衛侯次於渠篨。邾子來奔喪。喪急，故以奔言之。
秋，七月壬申，弋氏卒。妾辭也。哀公之母也。
八月庚辰朔，日有食之。
九月，滕子來會葬。丁巳，葬我君定公，雨不克葬。葬既有日，不為雨止，禮也。雨不克葬，喪不以制也。戊午，日下稷，乃克葬。乃，急辭也，不足乎日之辭也。辛巳，葬定弋。
冬，城漆。
十有五年春，王正月，邾子來朝。鼷鼠食郊牛，牛死，改卜牛。不敬莫大焉。
二月辛丑，楚子滅胡，以鬍子豹歸。
夏，五月辛亥，郊。壬申，公薨於高寢。高寢，非正也。鄭罕達帥師伐宋。齊侯、衛侯次於渠篨。邾子來奔喪。喪急，故以奔言之。
秋，七月壬申，弋氏卒。妾辭也。哀公之母也。
八月庚辰朔，日有食之。
九月，滕子來會葬。丁巳，葬我君定公，雨不克葬。葬既有日，不為雨止，禮也。雨不克葬，喪不以制也。戊午，日下稷，乃克葬。乃，急辭也，不足乎日之辭也。辛巳，葬定弋。
冬，城漆。
