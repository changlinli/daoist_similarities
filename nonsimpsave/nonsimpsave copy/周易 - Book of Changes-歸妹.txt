歸妹，天地之大義也。天地不交，而萬物不興，歸妹人之終始也。說以動，所歸妹也。征凶，位不當也。无攸利，柔乘剛也。
澤上有雷，歸妹；君子以永終知敝。
歸妹以娣，以恆也。跛能履吉，相承也。
利幽人之貞，未變常也。
歸妹以須，未當也。
愆期之志，有待而行也。
帝乙歸妹，不如其娣之袂良也。其位在中，以貴行也。
上六无實，承虛筐也。
