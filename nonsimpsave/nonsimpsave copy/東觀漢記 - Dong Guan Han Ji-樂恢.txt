樂恢，字伯奇，父親，為縣吏，有罪，令欲殺之。恢年十一，常伏寺東門外凍地，晝夜啼泣，令乃出親。
京兆尹張恂召恢，署戶曹史。
竇憲出征匈奴，恢上書諫曰：「春秋之義，王者不理夷狄。得其地不可墾發，得其人無益於政，故明王之於夷狄，羇縻而已。孔子曰：『遠人不服，則修文德以來之。』以漢之盛，不務修舜、禹、周公之德，而無故興干戈，動兵革，以求無用之物，臣誠惑之！」
樂恢，字伯奇，父親，為縣吏，有罪，令欲殺之。恢年十一，常伏寺東門外凍地，晝夜啼泣，令乃出親。
京兆尹張恂召恢，署戶曹史。
竇憲出征匈奴，恢上書諫曰：「春秋之義，王者不理夷狄。得其地不可墾發，得其人無益於政，故明王之於夷狄，羇縻而已。孔子曰：『遠人不服，則修文德以來之。』以漢之盛，不務修舜、禹、周公之德，而無故興干戈，動兵革，以求無用之物，臣誠惑之！」
