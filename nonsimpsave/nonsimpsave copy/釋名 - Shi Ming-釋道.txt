道一達曰道路；道，蹈也；路，露也。人所踐蹈而露見也。
二達曰岐旁。物兩為岐，在邊曰旁，此道並通出似之也。
三達曰劇旁。古者列樹以表道，道有夾溝以通水潦，恒見修治，此道旁轉多，用功稍劇也。
四達曰衢。齊魯謂四齒杷為欋，欋杷地則有四處，此道似之也。
五達曰康；康，昌也；昌，盛也。車步併列並用之，言充盛也。
六達曰莊。莊裝也，裝其上使高也。
七達曰劇驂。驂馬有四耳，今此道有七，比於劇也。
八達曰崇期；崇，充也。道多所通，人充滿其上，如共期也。
九達曰逵。齊魯謂道多為逵師，此形然也。
城下道曰䧫；䧫，翱也。都邑之內翱翔，祖駕之處也。
步所用道曰蹊；蹊，係也。射疾則用之，故還係於正道也。
俓，經也，人所經由也。
鹿兔之道曰亢。行不由正，亢陌山谷草野而過也。
涂，度也，人所由得通度也。
道一達曰道路；道，蹈也；路，露也。人所踐蹈而露見也。
二達曰岐旁。物兩為岐，在邊曰旁，此道並通出似之也。
三達曰劇旁。古者列樹以表道，道有夾溝以通水潦，恒見修治，此道旁轉多，用功稍劇也。
四達曰衢。齊魯謂四齒杷為欋，欋杷地則有四處，此道似之也。
五達曰康；康，昌也；昌，盛也。車步併列並用之，言充盛也。
六達曰莊。莊裝也，裝其上使高也。
七達曰劇驂。驂馬有四耳，今此道有七，比於劇也。
八達曰崇期；崇，充也。道多所通，人充滿其上，如共期也。
九達曰逵。齊魯謂道多為逵師，此形然也。
城下道曰䧫；䧫，翱也。都邑之內翱翔，祖駕之處也。
步所用道曰蹊；蹊，係也。射疾則用之，故還係於正道也。
俓，經也，人所經由也。
鹿兔之道曰亢。行不由正，亢陌山谷草野而過也。
涂，度也，人所由得通度也。
