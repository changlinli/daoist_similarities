姿，資也；資，取也。形貌之稟，取為資本也。
容，用也，合事宜之用也。
妍，研也；研者研精於事宜則無蚩繆也，蚩癡也。
兩腳進曰行；行，抗也；抗，足而前也。
徐行曰步；步，捕也，如有所伺捕務安詳也。
疾行曰趨；趨，赴也，赴所至也。
疾趨曰走；走，奏也，促有所奏至也。
奔，變也，有急變奔赴之也。
仆，踣也，頓踣而前也。
超，卓也，舉腳有所卓越也。
跳，條也，如草木枝條務上行也。
立，林也，如林木森然各駐其所也。
騎，支也，兩腳枝別也。
乘，陞也，登亦如之也。
載，載也，在其上也。
檐，任也，任力所勝也。
負，背也，置項背也。
駐，株也，如株木不動也。
坐，挫也，骨節挫屈也。
伏，覆也，偃安也。
僵，正直畺然也。
側，逼也。
據，居也。
企，啟開也。目延竦之時，諸機樞皆開張也。
竦，從也，體皮皆從引也。
視，是也，察是非也。
聽，靜也，靜然後所聞審也。
觀，翰也，望之延頸翰翰也。
望，茫也，遠視茫茫也。
跪，危也，兩膝隱地體危倪也。
跽，忌也，見所敬忌不敢自安也。
拜於丈夫為趺；趺然屈折下就地也。於婦人為扶，自抽扶而上下也。
攀，翻也，連翻上及言也。
掣，制也，制頓之使順巳也。
牽，弦也，使弦急也。
引，演也，使演廣也。
掬，局也，使相局近也。
撮，捽也，暫捽取之也。
樝，又也，五指俱往也。
促，捉也，使相促及也。
執，攝也，使畏攝巳也。
拈，黏也，兩指翕之黏著不放也。
柣，鐵也，其處皮薰黑色如鐵也。
蹋，榻也，榻著地也。
批，裨也，兩相裨助共擊之也。
搏，博也，四指廣博亦似擊之也。
挾，夾也，在旁也。
捧，逢也，兩手相逢以執之也。
懷，回也，本有去意回來就巳也，亦言歸也，來歸巳也。
抱，保也，相親保也。
戴，載也，載之於頭也。
提，地也，臂垂所持近地也。
挈，結也，結束也，束持之也。
持，跱也，跱之於手中也。
操，抄也，手出其下之言也。
攬，歛也，歛置手中也擁翁也，翁撫之也。
撫，敷也，敷手以拍之也。
拍，搏也，手搏其上也。
摩娑猶未殺也，手上下之言也。
蹙，遒也，遒迫之也。
踐，殘也，使殘壞也。
踖，藉也，以足藉也。
履以足履之，因以名之也。
蹈，道也，以足踐之如道路也。
跐，弭也，足踐之使弭服也。
躡，攝也，登其上使攝服也。
匍匐，小兒時也，匍猶捕也。藉索可執取之言也，匐伏也。伏地行也。人雖長大及其求事盡力之勤，猶亦稱之。《詩》曰：「凡民有喪，匍匐救之」，是也。
偃，蹇也，偃息而臥不執事也。
蹇，跛蹇也，病不能作事今託病似此而不宜執事役也。
望、佯，佯、陽也。言陽氣在上，舉頭高似若望之然也。
沐，禿也，沐者髮下垂；禿者無髮皆無上貌之稱也。
卦賣，卦、掛也。自掛於市而自賣邊自可無慚色，言此似之也。
倚簁，倚伎也。簁作清簁也，言人多技巧尚輕細如簁也。
窶數，猶局縮，皆小意也。
齧掣，掣卷掣也。齧噬，齧也。語說卷掣與人相持齧也。
脈摘，猶譎摘也。如醫別人脈知疾之意見事者之稱也。
貸騃者，貸言以物貸予騃者言必棄之不復得也。不相量事者之稱也。此皆見於形貌者也。
臥，化也，精氣變化不與覺時同也。
寐，謐也，靜謐無聲也。
寢，權假臥之名也。寢，侵也，侵損事功也。
眠，泯也，無知泯泯也。
覺，告也。
寤，忤也，能與物相接忤也。
欠，嶔也，開張其口聲脣嶔嶔也。
嚏，踕也，聲作踕而出也。
笑，鈔也，頰皮上鈔者也。
姿，資也；資，取也。形貌之稟，取為資本也。
容，用也，合事宜之用也。
妍，研也；研者研精於事宜則無蚩繆也，蚩癡也。
兩腳進曰行；行，抗也；抗，足而前也。
徐行曰步；步，捕也，如有所伺捕務安詳也。
疾行曰趨；趨，赴也，赴所至也。
疾趨曰走；走，奏也，促有所奏至也。
奔，變也，有急變奔赴之也。
仆，踣也，頓踣而前也。
超，卓也，舉腳有所卓越也。
跳，條也，如草木枝條務上行也。
立，林也，如林木森然各駐其所也。
騎，支也，兩腳枝別也。
乘，陞也，登亦如之也。
載，載也，在其上也。
檐，任也，任力所勝也。
負，背也，置項背也。
駐，株也，如株木不動也。
坐，挫也，骨節挫屈也。
伏，覆也，偃安也。
僵，正直畺然也。
側，逼也。
據，居也。
企，啟開也。目延竦之時，諸機樞皆開張也。
竦，從也，體皮皆從引也。
視，是也，察是非也。
聽，靜也，靜然後所聞審也。
觀，翰也，望之延頸翰翰也。
望，茫也，遠視茫茫也。
跪，危也，兩膝隱地體危倪也。
跽，忌也，見所敬忌不敢自安也。
拜於丈夫為趺；趺然屈折下就地也。於婦人為扶，自抽扶而上下也。
攀，翻也，連翻上及言也。
掣，制也，制頓之使順巳也。
牽，弦也，使弦急也。
引，演也，使演廣也。
掬，局也，使相局近也。
撮，捽也，暫捽取之也。
樝，又也，五指俱往也。
促，捉也，使相促及也。
執，攝也，使畏攝巳也。
拈，黏也，兩指翕之黏著不放也。
柣，鐵也，其處皮薰黑色如鐵也。
蹋，榻也，榻著地也。
批，裨也，兩相裨助共擊之也。
搏，博也，四指廣博亦似擊之也。
挾，夾也，在旁也。
捧，逢也，兩手相逢以執之也。
懷，回也，本有去意回來就巳也，亦言歸也，來歸巳也。
抱，保也，相親保也。
戴，載也，載之於頭也。
提，地也，臂垂所持近地也。
挈，結也，結束也，束持之也。
持，跱也，跱之於手中也。
操，抄也，手出其下之言也。
攬，歛也，歛置手中也擁翁也，翁撫之也。
撫，敷也，敷手以拍之也。
拍，搏也，手搏其上也。
摩娑猶未殺也，手上下之言也。
蹙，遒也，遒迫之也。
踐，殘也，使殘壞也。
踖，藉也，以足藉也。
履以足履之，因以名之也。
蹈，道也，以足踐之如道路也。
跐，弭也，足踐之使弭服也。
躡，攝也，登其上使攝服也。
匍匐，小兒時也，匍猶捕也。藉索可執取之言也，匐伏也。伏地行也。人雖長大及其求事盡力之勤，猶亦稱之。《詩》曰：「凡民有喪，匍匐救之」，是也。
偃，蹇也，偃息而臥不執事也。
蹇，跛蹇也，病不能作事今託病似此而不宜執事役也。
望、佯，佯、陽也。言陽氣在上，舉頭高似若望之然也。
沐，禿也，沐者髮下垂；禿者無髮皆無上貌之稱也。
卦賣，卦、掛也。自掛於市而自賣邊自可無慚色，言此似之也。
倚簁，倚伎也。簁作清簁也，言人多技巧尚輕細如簁也。
窶數，猶局縮，皆小意也。
齧掣，掣卷掣也。齧噬，齧也。語說卷掣與人相持齧也。
脈摘，猶譎摘也。如醫別人脈知疾之意見事者之稱也。
貸騃者，貸言以物貸予騃者言必棄之不復得也。不相量事者之稱也。此皆見於形貌者也。
臥，化也，精氣變化不與覺時同也。
寐，謐也，靜謐無聲也。
寢，權假臥之名也。寢，侵也，侵損事功也。
眠，泯也，無知泯泯也。
覺，告也。
寤，忤也，能與物相接忤也。
欠，嶔也，開張其口聲脣嶔嶔也。
嚏，踕也，聲作踕而出也。
笑，鈔也，頰皮上鈔者也。
