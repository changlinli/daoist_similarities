十有一年春，正月，齊人、衛人、鄭人盟於惡曹。
夏五月癸未，鄭伯寤生卒。
秋，七月，葬鄭莊公。
九月，宋人執鄭祭仲。宋人者，宋公也。其曰人何也？貶之也。突歸於鄭。曰突，賤之也。曰歸，易辭也。祭仲易其事，權在祭仲也。死君難，臣道也。今立惡而黜正，惡祭仲也。鄭忽出奔衛。鄭忽者，世子忽也。其名，失國也。柔會宋公、陳侯、蔡叔，盟於折。柔者何？吾大夫之未命者也。公會宋公於夫鐘。
冬，十有二月，公會宋公於闞。
十有一年春，正月，齊人、衛人、鄭人盟於惡曹。
夏五月癸未，鄭伯寤生卒。
秋，七月，葬鄭莊公。
九月，宋人執鄭祭仲。宋人者，宋公也。其曰人何也？貶之也。突歸於鄭。曰突，賤之也。曰歸，易辭也。祭仲易其事，權在祭仲也。死君難，臣道也。今立惡而黜正，惡祭仲也。鄭忽出奔衛。鄭忽者，世子忽也。其名，失國也。柔會宋公、陳侯、蔡叔，盟於折。柔者何？吾大夫之未命者也。公會宋公於夫鐘。
冬，十有二月，公會宋公於闞。
