戴憑為侍中，數進見問得失。上謂憑曰：「侍中當匡輔國政，勿有隱情。」憑對曰：「陛下嚴。」曰：「朕何用嚴？」憑曰：「伏見前太尉西曹掾蔣遵，清亮忠孝，學通古今，陛下納膚受之訴，遂致禁錮，世以是為嚴。」上怒曰：「汝南子欲復黨乎？」憑出，自繫廷尉，詔出引見，憑謝曰：「臣無蹇諤之節，而有狂瞽之言，不能以尸伏諫，偷生苟活，誠慚聖朝。」上即刔尚書解遵禁錮，拜憑虎賁中郎將，以侍中兼領之。
戴憑，字次仲，為侍中，正旦朝賀，百僚畢會，帝令群臣能說經者更相難詰，義有不通輒奪其席以益通者，憑遂重坐五十餘席。故京師為之語曰：「解經不窮戴侍中。」
戴憑為侍中，數進見問得失。上謂憑曰：「侍中當匡輔國政，勿有隱情。」憑對曰：「陛下嚴。」曰：「朕何用嚴？」憑曰：「伏見前太尉西曹掾蔣遵，清亮忠孝，學通古今，陛下納膚受之訴，遂致禁錮，世以是為嚴。」上怒曰：「汝南子欲復黨乎？」憑出，自繫廷尉，詔出引見，憑謝曰：「臣無蹇諤之節，而有狂瞽之言，不能以尸伏諫，偷生苟活，誠慚聖朝。」上即刔尚書解遵禁錮，拜憑虎賁中郎將，以侍中兼領之。
戴憑，字次仲，為侍中，正旦朝賀，百僚畢會，帝令群臣能說經者更相難詰，義有不通輒奪其席以益通者，憑遂重坐五十餘席。故京師為之語曰：「解經不窮戴侍中。」
