元年壬辰，帝即位，居斟鄩。
三年，築傾宮。毀容臺。畎夷入于岐以叛。
六年，岐踵戎來賓。
十年，五星錯行，夜中星隕如雨。地震。伊、洛竭。
十一年，會諸侯于仍，有緡氏逃歸，遂滅有緡。
十三年，遷于河南。初作輦。
十四年，扁帥師伐岷山。
十五年，商侯履遷于亳。
十七年，商使伊尹來朝。
二十年，伊尹歸于商及汝鳩、汝方，會于北門。
二十一年，商帥征有洛，克之。遂征荊，荊降。
二十二年，商侯履來朝，命囚履于夏臺。
二十三年，釋商侯履，諸侯遂賓于商。
二十六年，商滅溫。
二十八年，昆吾氏伐商。商會諸侯于景亳。遂征韋，商師取韋，遂征顧。太史令終古出奔商。
二十九年，商師取顧。三日竝出。費伯昌出奔商。冬十月，鑿山穿陵，以通于河。
三十年，瞿山崩。殺其大夫關龍逄。商師征昆吾。冬，聆隧災。
三十一年，商自陑征夏邑。克昆吾。大雷雨，戰于鳴條。夏師敗績，桀出奔三朡，商師征三朡。戰于郕，獲桀于焦門，放之于南巢。
元年壬辰，帝即位，居斟鄩。
三年，築傾宮。毀容臺。畎夷入于岐以叛。
六年，岐踵戎來賓。
十年，五星錯行，夜中星隕如雨。地震。伊、洛竭。
十一年，會諸侯于仍，有緡氏逃歸，遂滅有緡。
十三年，遷于河南。初作輦。
十四年，扁帥師伐岷山。
十五年，商侯履遷于亳。
十七年，商使伊尹來朝。
二十年，伊尹歸于商及汝鳩、汝方，會于北門。
二十一年，商帥征有洛，克之。遂征荊，荊降。
二十二年，商侯履來朝，命囚履于夏臺。
二十三年，釋商侯履，諸侯遂賓于商。
二十六年，商滅溫。
二十八年，昆吾氏伐商。商會諸侯于景亳。遂征韋，商師取韋，遂征顧。太史令終古出奔商。
二十九年，商師取顧。三日竝出。費伯昌出奔商。冬十月，鑿山穿陵，以通于河。
三十年，瞿山崩。殺其大夫關龍逄。商師征昆吾。冬，聆隧災。
三十一年，商自陑征夏邑。克昆吾。大雷雨，戰于鳴條。夏師敗績，桀出奔三朡，商師征三朡。戰于郕，獲桀于焦門，放之于南巢。
