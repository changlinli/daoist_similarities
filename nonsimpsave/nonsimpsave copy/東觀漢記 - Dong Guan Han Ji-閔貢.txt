閔貢，字仲叔，太原人也。恬靜養神，弗役於物。與周黨相友，黨每過仲叔，共唅菽飲水，無菜茹。
閔仲叔，太原人也，與周黨友，嘗遺其生蒜，仲叔歎曰：「我欲省煩耳。」受而不食。
司徒侯霸辟閔仲叔，到，與相見，勞問之，不及政事。仲叔曰：「始被明公辟，且喜且懼。及奉見明公，喜懼皆去。所望明公問屬何以為政，美俗成化，令蒸庶得所。以仲叔為不足耶，不當辟也。如以為任用而不使臣之，則為失人，是以喜懼皆去。」便辭而出。
閔仲叔居安邑，老病家貧，不能買肉，日買一片豬肝，屠者或不肯為斷。安邑令候之，問諸子何飯食，對曰：「但食豬肝，屠者或不肯與之。」令出敕市吏，後買輒得。仲叔怪問之，其子道狀，乃歎曰：「閔仲叔豈以口腹累安邑耶？」遂去之沛。
閔貢，字仲叔，太原人也。恬靜養神，弗役於物。與周黨相友，黨每過仲叔，共唅菽飲水，無菜茹。
閔仲叔，太原人也，與周黨友，嘗遺其生蒜，仲叔歎曰：「我欲省煩耳。」受而不食。
司徒侯霸辟閔仲叔，到，與相見，勞問之，不及政事。仲叔曰：「始被明公辟，且喜且懼。及奉見明公，喜懼皆去。所望明公問屬何以為政，美俗成化，令蒸庶得所。以仲叔為不足耶，不當辟也。如以為任用而不使臣之，則為失人，是以喜懼皆去。」便辭而出。
閔仲叔居安邑，老病家貧，不能買肉，日買一片豬肝，屠者或不肯為斷。安邑令候之，問諸子何飯食，對曰：「但食豬肝，屠者或不肯與之。」令出敕市吏，後買輒得。仲叔怪問之，其子道狀，乃歎曰：「閔仲叔豈以口腹累安邑耶？」遂去之沛。
