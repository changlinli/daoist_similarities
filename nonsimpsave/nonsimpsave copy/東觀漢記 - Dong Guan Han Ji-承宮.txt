承宮，字少子，琅邪姑幕人。少孤，年八歲，人令牧豕。鄉里徐子盛明春秋經，授諸生數百人。宮過其廬下，見諸生講誦，好之，因棄豬而聽經。豬主怪不還，行索，見宮，欲笞之。門下生共禁止，因留精舍門下，拾薪，執苦數年，遂通經。
承宮遭王莽篡位，天下擾攘，盜賊並起，宮遂避世漢中。建武四年，將妻子之華陰山谷，耕種禾黍，臨熟，人就認之，宮悉推與而去，由是顯名。
永平中，徵承宮為博士，遷左中郎將。數納忠諫，論議切直，名播匈奴。時單于遣使求欲得見宮，詔刔宮自整飾。宮對曰：「夷狄炫名，非識實也。臣狀醜，不可以示遠，宜選長大威容者。」帝乃以大鴻臚魏應代之。
承宮，字少子，琅邪姑幕人。少孤，年八歲，人令牧豕。鄉里徐子盛明春秋經，授諸生數百人。宮過其廬下，見諸生講誦，好之，因棄豬而聽經。豬主怪不還，行索，見宮，欲笞之。門下生共禁止，因留精舍門下，拾薪，執苦數年，遂通經。
承宮遭王莽篡位，天下擾攘，盜賊並起，宮遂避世漢中。建武四年，將妻子之華陰山谷，耕種禾黍，臨熟，人就認之，宮悉推與而去，由是顯名。
永平中，徵承宮為博士，遷左中郎將。數納忠諫，論議切直，名播匈奴。時單于遣使求欲得見宮，詔刔宮自整飾。宮對曰：「夷狄炫名，非識實也。臣狀醜，不可以示遠，宜選長大威容者。」帝乃以大鴻臚魏應代之。
