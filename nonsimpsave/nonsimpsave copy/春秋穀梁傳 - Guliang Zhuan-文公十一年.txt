十有一年春，楚子伐麇。
夏，叔彭生會晉郤缺於承匡。
秋，曹伯來朝。公子遂如宋。狄侵齊。
冬，十月甲午，叔孫得臣敗狄於鹹。不言帥師而言敗，何也？直敗一人之辭也。一人而曰敗，何也？以眾焉言之也。《傳》曰：長狄也，弟兄三人，佚宕中國，瓦石不能害。叔孫得臣，最善射者也，射其目，身橫九畝，斷其首而載之，眉見於軾。然則何為不言獲也？曰古者不重創，不禽二毛，故不言獲，為內諱也。其之齊者，王子成父殺之則未知其之晉者也。
十有一年春，楚子伐麇。
夏，叔彭生會晉郤缺於承匡。
秋，曹伯來朝。公子遂如宋。狄侵齊。
冬，十月甲午，叔孫得臣敗狄於鹹。不言帥師而言敗，何也？直敗一人之辭也。一人而曰敗，何也？以眾焉言之也。《傳》曰：長狄也，弟兄三人，佚宕中國，瓦石不能害。叔孫得臣，最善射者也，射其目，身橫九畝，斷其首而載之，眉見於軾。然則何為不言獲也？曰古者不重創，不禽二毛，故不言獲，為內諱也。其之齊者，王子成父殺之則未知其之晉者也。
