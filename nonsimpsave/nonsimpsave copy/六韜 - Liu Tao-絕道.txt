武王問太公曰：「引兵深入諸侯之地，與敵相守。敵人絕我糧道，又越我前後。吾欲戰則不可勝，欲守則不可久。為之柰何？」太公曰：「凡深入敵人之地，必察地之形勢，務求便利。依山林險阻、水泉林木而為之固；謹守關梁，又知城邑丘墓地形之利。如是，則我軍堅固，敵人不能絕我糧道，又不能越我前後。」
武王曰：「吾三軍過大陵、廣澤、平易之地，吾盟誤失，卒與敵人相薄。以戰則不勝，以守則不固。敵人翼我兩旁，越我前後，三軍大恐，為之柰何？」太公曰：「凡帥師之法，當先發遠候，去敵二百里，審知敵人所在。地勢不利，則以武衛為壘而前，又置兩踵軍於後，遠者百里，近者五十里。即有警急，前後相救，吾三軍常完堅，必無毀傷。」武王曰：「善哉。」
武王問太公曰：「引兵深入諸侯之地，與敵相守。敵人絕我糧道，又越我前後。吾欲戰則不可勝，欲守則不可久。為之柰何？」太公曰：「凡深入敵人之地，必察地之形勢，務求便利。依山林險阻、水泉林木而為之固；謹守關梁，又知城邑丘墓地形之利。如是，則我軍堅固，敵人不能絕我糧道，又不能越我前後。」
武王曰：「吾三軍過大陵、廣澤、平易之地，吾盟誤失，卒與敵人相薄。以戰則不勝，以守則不固。敵人翼我兩旁，越我前後，三軍大恐，為之柰何？」太公曰：「凡帥師之法，當先發遠候，去敵二百里，審知敵人所在。地勢不利，則以武衛為壘而前，又置兩踵軍於後，遠者百里，近者五十里。即有警急，前後相救，吾三軍常完堅，必無毀傷。」武王曰：「善哉。」
