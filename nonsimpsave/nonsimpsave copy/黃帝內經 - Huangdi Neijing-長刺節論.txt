刺家不診，聽病者言在頭，頭疾痛，為藏鍼之，刺至骨病已，上無傷骨肉及皮，皮者道也。
陰刺，入一傍四處。治寒熱。深專者，刺大藏，迫藏刺背，背俞也。刺之迫藏，藏會，腹中寒熱去而止，與刺之要，發鍼而淺出血。
治腐腫者刺腐上，視癰小大深淺刺，刺大者多血，小者深之，必端內鍼為故止。
病在少腹有積，刺皮𩩻以下，至少腹而止，刺俠脊兩傍四椎閒，刺兩髂髎季脇肋閒，導腹中氣熱下已。
病在少腹，腹痛不得大小便，病名曰疝，得之寒，刺少腹兩股閒，刺腰髁骨閒，刺而多之，盡炅病已。
病在筋，筋攣節痛，不可以行，名曰筋痺，刺筋上為故，刺分肉閒，不可中骨也，病起筋炅，病已止。
病在肌膚，肌膚盡痛，名曰肌痺，傷於寒濕，刺大分小分，多發鍼而深之，以熱為故，無傷筋骨，傷筋骨，癰發若變，諸分盡熱，病已止。
病在骨，骨重不可舉，骨髓酸痛，寒氣至，名曰骨痺，深者刺無傷脈肉為故，其道大分小分，骨熱病已止。
病在諸陽脈，且寒且熱，諸分且寒且熱，名曰狂，刺之虛脈，視分盡熱，病已止。
病初發，歲一發，不治月一發，不治，月四五發，名曰癲病，刺諸分諸脈，其無寒者以鍼調之，病止。
病風且寒且熱，炅汗出，一日數過，先刺諸分理絡脈，汗出且寒且熱，三日一刺，百日而已。
病大風，骨節重，鬚眉墮，名曰大風，刺肌肉為故，汗出百日，刺骨髓，汗出百日，凡二百日，鬚眉生而止鍼。
刺家不診，聽病者言在頭，頭疾痛，為藏鍼之，刺至骨病已，上無傷骨肉及皮，皮者道也。
陰刺，入一傍四處。治寒熱。深專者，刺大藏，迫藏刺背，背俞也。刺之迫藏，藏會，腹中寒熱去而止，與刺之要，發鍼而淺出血。
治腐腫者刺腐上，視癰小大深淺刺，刺大者多血，小者深之，必端內鍼為故止。
病在少腹有積，刺皮𩩻以下，至少腹而止，刺俠脊兩傍四椎閒，刺兩髂髎季脇肋閒，導腹中氣熱下已。
病在少腹，腹痛不得大小便，病名曰疝，得之寒，刺少腹兩股閒，刺腰髁骨閒，刺而多之，盡炅病已。
病在筋，筋攣節痛，不可以行，名曰筋痺，刺筋上為故，刺分肉閒，不可中骨也，病起筋炅，病已止。
病在肌膚，肌膚盡痛，名曰肌痺，傷於寒濕，刺大分小分，多發鍼而深之，以熱為故，無傷筋骨，傷筋骨，癰發若變，諸分盡熱，病已止。
病在骨，骨重不可舉，骨髓酸痛，寒氣至，名曰骨痺，深者刺無傷脈肉為故，其道大分小分，骨熱病已止。
病在諸陽脈，且寒且熱，諸分且寒且熱，名曰狂，刺之虛脈，視分盡熱，病已止。
病初發，歲一發，不治月一發，不治，月四五發，名曰癲病，刺諸分諸脈，其無寒者以鍼調之，病止。
病風且寒且熱，炅汗出，一日數過，先刺諸分理絡脈，汗出且寒且熱，三日一刺，百日而已。
病大風，骨節重，鬚眉墮，名曰大風，刺肌肉為故，汗出百日，刺骨髓，汗出百日，凡二百日，鬚眉生而止鍼。
