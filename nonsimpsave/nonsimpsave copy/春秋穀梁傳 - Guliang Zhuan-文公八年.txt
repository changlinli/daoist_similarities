八年春，王正月。
夏，四月。
秋，八月戊申，天王崩。
冬，十月壬午，公子遂會晉趙盾，盟於衡雍。乙酉，公子遂會雒戎，盟於暴。公孫敖如京師，不至而復。丙戌，奔莒。不言所至，未如也。未如則未復也。未如而曰如，不廢君命也。未復而曰復，不專君命也。其如，非如也。其復，非復也。唯奔莒之為信，故謹而日之也。螽。宋人殺其大夫司馬。司馬，官也。其以官稱，無君之辭也。宋司城來奔。司城，官也。其以官稱，無君之辭也。來奔者不言出，舉其接我也。
八年春，王正月。
夏，四月。
秋，八月戊申，天王崩。
冬，十月壬午，公子遂會晉趙盾，盟於衡雍。乙酉，公子遂會雒戎，盟於暴。公孫敖如京師，不至而復。丙戌，奔莒。不言所至，未如也。未如則未復也。未如而曰如，不廢君命也。未復而曰復，不專君命也。其如，非如也。其復，非復也。唯奔莒之為信，故謹而日之也。螽。宋人殺其大夫司馬。司馬，官也。其以官稱，無君之辭也。宋司城來奔。司城，官也。其以官稱，無君之辭也。來奔者不言出，舉其接我也。
