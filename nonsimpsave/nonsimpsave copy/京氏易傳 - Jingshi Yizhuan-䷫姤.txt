姤：陰爻用事，金木互體，天下風行曰姤。姤、遇也。《易》曰：陰遇陽，與《巽》為飛伏。元士居世，尊就卑，定吉凶。只取一爻之象。九四、諸侯堅剛在上，陰氣處下。《易》云：「繫于金柅。」巽積陰入陽，辛壬降內外象。建庚午至乙亥，積筭起乙亥水，至丙戍土，周而復始。五星從位起太白，井宿從位入辛丑，建午起坤宮。初六爻。《易》云：「履霜、堅冰至。」建亥，「龍戰于野。」配與人事為腹，為母。於類為馬。《易》云：「行地無疆。」「內巽為風。」「乾為天。」天下有風行，君子以號令告四方。天風氣象三十六候，木入金為始，陰不能制於陽，附於金柅。《易》之柔道牽也，五行升降，以時消息。陰盪陽，降入《遯》。
姤：陰爻用事，金木互體，天下風行曰姤。姤、遇也。《易》曰：陰遇陽，與《巽》為飛伏。元士居世，尊就卑，定吉凶。只取一爻之象。九四、諸侯堅剛在上，陰氣處下。《易》云：「繫于金柅。」巽積陰入陽，辛壬降內外象。建庚午至乙亥，積筭起乙亥水，至丙戍土，周而復始。五星從位起太白，井宿從位入辛丑，建午起坤宮。初六爻。《易》云：「履霜、堅冰至。」建亥，「龍戰于野。」配與人事為腹，為母。於類為馬。《易》云：「行地無疆。」「內巽為風。」「乾為天。」天下有風行，君子以號令告四方。天風氣象三十六候，木入金為始，陰不能制於陽，附於金柅。《易》之柔道牽也，五行升降，以時消息。陰盪陽，降入《遯》。
