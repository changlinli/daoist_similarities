十有一年春，王正月。
夏，楚子、陳侯、鄭伯盟於夷陵。公孫歸父會齊人伐莒。
秋，晉侯會狄於欑函。不言及，外狄。
冬，十月，楚人殺陳夏征舒。此入而殺也，其不言入何也？外征舒於陳也。其外征舒於陳何也？明楚之討有罪也。丁亥，楚子入陳。入者，內弗受也。日入，惡入者也。何用弗受也？不使夷狄為中國也。納公孫寧、儀行父於陳。納者，內弗受也。輔人之不能民，而討，猶可；入人之國，制人之上下，使不得其君臣之道，不可。
十有一年春，王正月。
夏，楚子、陳侯、鄭伯盟於夷陵。公孫歸父會齊人伐莒。
秋，晉侯會狄於欑函。不言及，外狄。
冬，十月，楚人殺陳夏征舒。此入而殺也，其不言入何也？外征舒於陳也。其外征舒於陳何也？明楚之討有罪也。丁亥，楚子入陳。入者，內弗受也。日入，惡入者也。何用弗受也？不使夷狄為中國也。納公孫寧、儀行父於陳。納者，內弗受也。輔人之不能民，而討，猶可；入人之國，制人之上下，使不得其君臣之道，不可。
