二年春，王二月，葬陳莊公。
夏，公子慶父帥師伐於餘丘。國而曰伐。於餘丘，邾之邑也，其曰伐，何也？公子貴矣，師重矣，而敵人之邑，公子病矣。病公子，所以譏乎公也。其一曰，君在而重之也。
秋，七月，齊王姬卒。為之主者卒之也。
冬，十有二月，夫人姜氏會齊侯於禚。婦人既嫁不逾竟，逾竟非正也。婦人不言會，言會非正也。饗，甚矣！乙酉，宋公馮卒。
二年春，王二月，葬陳莊公。
夏，公子慶父帥師伐於餘丘。國而曰伐。於餘丘，邾之邑也，其曰伐，何也？公子貴矣，師重矣，而敵人之邑，公子病矣。病公子，所以譏乎公也。其一曰，君在而重之也。
秋，七月，齊王姬卒。為之主者卒之也。
冬，十有二月，夫人姜氏會齊侯於禚。婦人既嫁不逾竟，逾竟非正也。婦人不言會，言會非正也。饗，甚矣！乙酉，宋公馮卒。
