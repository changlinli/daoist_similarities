三年春，齊國夏、衛石曼姑帥師圍戚。此衛事也，其先國夏何也？子不圍父也。不系戚於衛者，子不有父也。
夏，四月甲午，地震。
五月辛卯，桓宮、僖宮災。言及則祖有尊卑，由我言之則一也。季孫斯、叔孫州仇帥師城啟陽。宋樂髡帥師伐曹。
秋，七月丙子，季孫斯卒。蔡人放其大夫公孫獵於吳。
冬，十月癸卯，秦伯卒。叔孫州仇、仲孫何忌帥師圍邾。
三年春，齊國夏、衛石曼姑帥師圍戚。此衛事也，其先國夏何也？子不圍父也。不系戚於衛者，子不有父也。
夏，四月甲午，地震。
五月辛卯，桓宮、僖宮災。言及則祖有尊卑，由我言之則一也。季孫斯、叔孫州仇帥師城啟陽。宋樂髡帥師伐曹。
秋，七月丙子，季孫斯卒。蔡人放其大夫公孫獵於吳。
冬，十月癸卯，秦伯卒。叔孫州仇、仲孫何忌帥師圍邾。
