趙孝父為田禾將軍，孝嘗從長安來，欲止亭。亭長難之，言有貴客過，掃灑，不欲穢汙地，良久乃聽止。吏因問曰：「田禾將軍子從長安來何時發？幾日至？」孝曰：「尋到矣。」
趙孝為郎，每告歸，往來常白衣步擔，過道上郵亭，但稱書生，寄止於亭門塾。
趙孝，字長平，沛國蘄人。王莽時，天下亂，人相食，孝弟禮為餓賊所得，孝聞，即自縛詣賊，曰：「禮久餓羸瘦，不如孝肥。」餓賊大驚，並放之。
趙孝，字長平，建武初，天下新定，穀食尚少，孝得穀，炊將熟，令弟禮夫妻使出，比還，孝夫妻共茹蔬菜，禮夫妻來歸，告言已食，輒獨飯之。積久，禮心怪疑，後掩伺見之，亦不肯復出，遂共蔬食，兄弟怡怡，鄉里歸德。
趙孝父為田禾將軍，孝嘗從長安來，欲止亭。亭長難之，言有貴客過，掃灑，不欲穢汙地，良久乃聽止。吏因問曰：「田禾將軍子從長安來何時發？幾日至？」孝曰：「尋到矣。」
趙孝為郎，每告歸，往來常白衣步擔，過道上郵亭，但稱書生，寄止於亭門塾。
趙孝，字長平，沛國蘄人。王莽時，天下亂，人相食，孝弟禮為餓賊所得，孝聞，即自縛詣賊，曰：「禮久餓羸瘦，不如孝肥。」餓賊大驚，並放之。
趙孝，字長平，建武初，天下新定，穀食尚少，孝得穀，炊將熟，令弟禮夫妻使出，比還，孝夫妻共茹蔬菜，禮夫妻來歸，告言已食，輒獨飯之。積久，禮心怪疑，後掩伺見之，亦不肯復出，遂共蔬食，兄弟怡怡，鄉里歸德。
