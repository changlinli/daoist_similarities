陳恒弒簡公而盟，盟者皆完其家，不盟者殺之。石他人曰：「昔之事其君者，皆得其君而事之，今謂他人曰：『舍而君而事我。』他人不能，雖然，不盟則殺父母也，從而盟，是無君臣之禮也。生於亂世，不得正行；劫於暴上，不得道義。故雖盟，不以父母之死，不如退而自殺，以禮其君。」乃自殺。
陳恒弒君，使勇士六人劫子淵棲，子淵棲曰：「子之欲與我，以我為知乎？臣弒君，非知也！以我為仁乎？見利而背君，非仁也！以我為勇乎？劫我以兵，懼而與子，非勇也。使吾無此三者，與何補於子？若吾有此三者，終不從子矣！」乃舍之。
宋閔公臣長萬以勇力聞，萬與魯戰，師敗，為魯所獲，囚之宮中，數月歸之宋。與閔公搏，婦人皆在側，公謂萬曰：「魯君庸與寡人美？」萬曰：「魯君美。天下諸侯，唯魯君耳。宜其為君也。」閔公矜，婦人妒，其言曰：「爾魯之囚虜爾，何知？」萬怒，遂搏閔公頰，齒落於口，絕吭而死。仇牧聞君死，趨而至，遇萬於門，衛劍而叱之，萬臂擊仇牧而殺之，齒著於門闔。仇牧可謂不畏彊禦矣，趨君之難，顧不旋踵。
崔杼弒莊公，令士大夫盟者，皆脫劍而入，言不疾指不至血者死，所殺十人。次及晏子，晏子奉桮血仰天歎曰：「惡乎崔子，將為無道，殺其君。」盟者皆視之。崔杼謂晏子曰：「子與我，我與子分國；子不吾與，吾將殺子。直兵將推之，曲兵將勾之，唯子圖之。」晏子曰：「嬰聞回以利而背其君者，非仁也；劫以刃而失其志者，非勇也。」《詩》云：「愷悌君子，求福不回。」嬰可謂不回矣。直兵推之，曲兵鉤之，嬰之不回也。崔子舍之，晏子趨出，授綏而乘，其僕將馳，晏子拊其手曰：「虎豹在山林，其命在庖箩，馳不益生，緩不益死，按行成節，然後去之。」《詩》云：「彼己之子，舍命不渝。」晏子之謂也。
佛肸以中牟叛，置鼎於庭，致士大夫曰：「與我者受邑，不吾與者烹。」大夫皆從之。至於田卑，田卑，中牟之邑人也。曰：「義死不避斧鉞之罪，義窮不受軒冕之服。無義而生，不仁而富，不如烹。」褰衣將就鼎，佛肸脫屨而生之。趙氏聞其叛也，攻而取之；聞田卑不肯與也，求而賞之。田卑曰：「不可也，一人舉而萬夫俛首，智者不為也。賞一人以慚萬夫，義者不取也。我受賞，使中牟之士，懷恥不義。」辭賞徙處曰：「以行臨人，不道，吾去矣。」遂南之楚。
楚太子建以費無極之譖見逐。建有子曰勝，在外，子西召勝，使治白，號曰白公。勝怨楚逐其父，將弒惠王及子西，欲得易甲，陳士勒兵，以示易甲曰：「與我，無患不富貴；不吾與，則此是也。」易甲笑曰：「嘗言吾義矣，吾子忘之乎？立得天下，不義，吾不敢也；威吾以兵，不義，吾不從也。今子將弒子之君，而使我從子，非吾前義也。子雖告我以利，威我以兵，吾不忍為也。子行子之威，則吾亦得明吾義也。逆子以兵爭也，應子以聲鄙也，吾聞士立義不爭，行死不鄙，拱而待兵，顏色不變也。」
白公勝將弒楚惠王，王出亡，令尹司馬皆死，拔劍而屬之於屈廬曰：「子與我，將舍之；子不與我，將殺子。」屈廬曰：「詩有之，曰：『莫莫葛藟，肆於條枝，愷悌君子，求福不回。』今子殺子叔父西求福於廬也，可乎？且吾聞知命之士，見利不動，臨危不恐。為人臣者，時生則生，時死則死，是謂人臣之禮。故上知天命，下知臣道，其有可劫乎？子胡不推之？」白公勝乃內其劍。
白公勝既殺令尹司馬，欲立王子閭以為王。王子閭不肯，劫之以刃，王子閭曰：「王孫輔相楚國，匡正王室，而后自庇焉，閭之願也。今子假威以暴王室，殺伐以亂國家，吾雖死，不子從也。」白公勝曰：「楚國之重，天下無有。天以與子，子何不受？」王子閭曰：「
吾聞辭天下者，非輕其利也，以明其德也；不為諸侯者，非惡其位也，以潔其行為。今吾見國而忘主，不仁也；劫白刃而失義，不勇也。子雖告我以利，威我以兵，吾不為也。」白公強之，不可，遂殺之。葉公高率眾誅白公，而反惠王於國。
白公之難，楚人有莊善者，辭其母將往死之，其母曰：「棄其親而死其君，可謂義乎？」莊善曰：「吾聞事君者，內其祿而外其身，今所以養母者，君之祿也。身安得無死乎！」遂辭而行，比至公門，三廢車中，其僕曰：「子懼矣。」曰：「懼。」「既懼，何不返？」莊善曰：「懼者，吾私也；死義，吾公也。聞君子不以私害公。」及公門，刎頸而死。君子曰：「好義乎哉！」
齊崔杼弒莊公也，有陳不占者，聞君難，將赴之，比去，餐則失匕，上車失軾。御者曰：「怯如是，去有益乎？」不占曰：「死君，義也；無勇，私也。不以私害公。」遂往，聞戰鬥之聲，恐駭而死。人曰：「不占可謂仁者之勇也。」
知伯囂之時，有士曰長兒子魚，絕知伯而去之。三年，將東之越，而道聞知伯囂之見殺也，謂御曰：「還車反，吾將死之。」御曰：「夫子絕知伯而去之三年矣，今反死之，是絕屬無別也。」長兒子魚曰：「不然，吾聞仁者無餘愛，忠臣無餘祿。吾聞知伯之死而動吾心，餘祿之加於我者，至今尚存，吾將往依之。」反而死。
衛懿公有臣曰弘演，遠使未還。狄人攻衛，其民曰：「君之所與祿位者，鶴也；所富者，宮人也。君使宮人與鶴戰，呈焉能戰？」遂潰而去。狄人追及懿公於滎澤，殺之，盡食其肉，獨舍其肝。弘演至，報使於肝畢，呼天而號，盡哀而止。曰：「臣請為表。」因自刺其腹，內懿公之肝而死。齊桓公聞之曰：「衛之亡也以無道，今有臣若此，不可不存。」於是救衛於楚丘。
芊尹文者，荊之歐鹿彘者也。司馬子期獵於雲夢，載旗之長拽地。芊尹文拔劍齊諸軾而斷之，貳車抽弓於韔，援矢於筩，引而未發也。司馬子期伏軾而問曰：「吾有罪於夫子乎？」對曰：「臣以君旗拽地故也。國君之旗齊於軫，大夫之旗齊於軾。今子荊國有名大夫而減三等，文之斷也，不亦可乎？」子期悅，載之王所，王曰：「吾聞有斷子之旗者，其人安在？吾將殺之。」子期以文之言告，王悅，使為江南令，而大治。
卞莊子好勇，養母，戰而三北，交遊非之，國君辱之，及母死三年，齊與魯戰，卞莊子請從，見於魯將軍曰：「初與母處，是以三北，今母死，請塞責而神有所歸。」遂赴敵，役一甲首而獻之。曰：「
此塞一北。」又入，獲一甲首而獻之。曰：「此塞再北。」又入，獲一甲首而獻之。曰：「此塞三北。」將軍曰：「毋沒爾家，宜止之，請為兄弟。」莊子曰：「三北以養母也，是子道也，今士節小具而塞責矣。吾聞之節士不以辱生。」遂反敵殺十人而死。君子曰：「三北已塞責，滅世斷宗，於孝未終也。」
陳恒弒簡公而盟，盟者皆完其家，不盟者殺之。石他人曰：「昔之事其君者，皆得其君而事之，今謂他人曰：『舍而君而事我。』他人不能，雖然，不盟則殺父母也，從而盟，是無君臣之禮也。生於亂世，不得正行；劫於暴上，不得道義。故雖盟，不以父母之死，不如退而自殺，以禮其君。」乃自殺。
陳恒弒君，使勇士六人劫子淵棲，子淵棲曰：「子之欲與我，以我為知乎？臣弒君，非知也！以我為仁乎？見利而背君，非仁也！以我為勇乎？劫我以兵，懼而與子，非勇也。使吾無此三者，與何補於子？若吾有此三者，終不從子矣！」乃舍之。
宋閔公臣長萬以勇力聞，萬與魯戰，師敗，為魯所獲，囚之宮中，數月歸之宋。與閔公搏，婦人皆在側，公謂萬曰：「魯君庸與寡人美？」萬曰：「魯君美。天下諸侯，唯魯君耳。宜其為君也。」閔公矜，婦人妒，其言曰：「爾魯之囚虜爾，何知？」萬怒，遂搏閔公頰，齒落於口，絕吭而死。仇牧聞君死，趨而至，遇萬於門，衛劍而叱之，萬臂擊仇牧而殺之，齒著於門闔。仇牧可謂不畏彊禦矣，趨君之難，顧不旋踵。
崔杼弒莊公，令士大夫盟者，皆脫劍而入，言不疾指不至血者死，所殺十人。次及晏子，晏子奉桮血仰天歎曰：「惡乎崔子，將為無道，殺其君。」盟者皆視之。崔杼謂晏子曰：「子與我，我與子分國；子不吾與，吾將殺子。直兵將推之，曲兵將勾之，唯子圖之。」晏子曰：「嬰聞回以利而背其君者，非仁也；劫以刃而失其志者，非勇也。」《詩》云：「愷悌君子，求福不回。」嬰可謂不回矣。直兵推之，曲兵鉤之，嬰之不回也。崔子舍之，晏子趨出，授綏而乘，其僕將馳，晏子拊其手曰：「虎豹在山林，其命在庖箩，馳不益生，緩不益死，按行成節，然後去之。」《詩》云：「彼己之子，舍命不渝。」晏子之謂也。
佛肸以中牟叛，置鼎於庭，致士大夫曰：「與我者受邑，不吾與者烹。」大夫皆從之。至於田卑，田卑，中牟之邑人也。曰：「義死不避斧鉞之罪，義窮不受軒冕之服。無義而生，不仁而富，不如烹。」褰衣將就鼎，佛肸脫屨而生之。趙氏聞其叛也，攻而取之；聞田卑不肯與也，求而賞之。田卑曰：「不可也，一人舉而萬夫俛首，智者不為也。賞一人以慚萬夫，義者不取也。我受賞，使中牟之士，懷恥不義。」辭賞徙處曰：「以行臨人，不道，吾去矣。」遂南之楚。
楚太子建以費無極之譖見逐。建有子曰勝，在外，子西召勝，使治白，號曰白公。勝怨楚逐其父，將弒惠王及子西，欲得易甲，陳士勒兵，以示易甲曰：「與我，無患不富貴；不吾與，則此是也。」易甲笑曰：「嘗言吾義矣，吾子忘之乎？立得天下，不義，吾不敢也；威吾以兵，不義，吾不從也。今子將弒子之君，而使我從子，非吾前義也。子雖告我以利，威我以兵，吾不忍為也。子行子之威，則吾亦得明吾義也。逆子以兵爭也，應子以聲鄙也，吾聞士立義不爭，行死不鄙，拱而待兵，顏色不變也。」
白公勝將弒楚惠王，王出亡，令尹司馬皆死，拔劍而屬之於屈廬曰：「子與我，將舍之；子不與我，將殺子。」屈廬曰：「詩有之，曰：『莫莫葛藟，肆於條枝，愷悌君子，求福不回。』今子殺子叔父西求福於廬也，可乎？且吾聞知命之士，見利不動，臨危不恐。為人臣者，時生則生，時死則死，是謂人臣之禮。故上知天命，下知臣道，其有可劫乎？子胡不推之？」白公勝乃內其劍。
白公勝既殺令尹司馬，欲立王子閭以為王。王子閭不肯，劫之以刃，王子閭曰：「王孫輔相楚國，匡正王室，而后自庇焉，閭之願也。今子假威以暴王室，殺伐以亂國家，吾雖死，不子從也。」白公勝曰：「楚國之重，天下無有。天以與子，子何不受？」王子閭曰：「
吾聞辭天下者，非輕其利也，以明其德也；不為諸侯者，非惡其位也，以潔其行為。今吾見國而忘主，不仁也；劫白刃而失義，不勇也。子雖告我以利，威我以兵，吾不為也。」白公強之，不可，遂殺之。葉公高率眾誅白公，而反惠王於國。
白公之難，楚人有莊善者，辭其母將往死之，其母曰：「棄其親而死其君，可謂義乎？」莊善曰：「吾聞事君者，內其祿而外其身，今所以養母者，君之祿也。身安得無死乎！」遂辭而行，比至公門，三廢車中，其僕曰：「子懼矣。」曰：「懼。」「既懼，何不返？」莊善曰：「懼者，吾私也；死義，吾公也。聞君子不以私害公。」及公門，刎頸而死。君子曰：「好義乎哉！」
齊崔杼弒莊公也，有陳不占者，聞君難，將赴之，比去，餐則失匕，上車失軾。御者曰：「怯如是，去有益乎？」不占曰：「死君，義也；無勇，私也。不以私害公。」遂往，聞戰鬥之聲，恐駭而死。人曰：「不占可謂仁者之勇也。」
知伯囂之時，有士曰長兒子魚，絕知伯而去之。三年，將東之越，而道聞知伯囂之見殺也，謂御曰：「還車反，吾將死之。」御曰：「夫子絕知伯而去之三年矣，今反死之，是絕屬無別也。」長兒子魚曰：「不然，吾聞仁者無餘愛，忠臣無餘祿。吾聞知伯之死而動吾心，餘祿之加於我者，至今尚存，吾將往依之。」反而死。
衛懿公有臣曰弘演，遠使未還。狄人攻衛，其民曰：「君之所與祿位者，鶴也；所富者，宮人也。君使宮人與鶴戰，呈焉能戰？」遂潰而去。狄人追及懿公於滎澤，殺之，盡食其肉，獨舍其肝。弘演至，報使於肝畢，呼天而號，盡哀而止。曰：「臣請為表。」因自刺其腹，內懿公之肝而死。齊桓公聞之曰：「衛之亡也以無道，今有臣若此，不可不存。」於是救衛於楚丘。
芊尹文者，荊之歐鹿彘者也。司馬子期獵於雲夢，載旗之長拽地。芊尹文拔劍齊諸軾而斷之，貳車抽弓於韔，援矢於筩，引而未發也。司馬子期伏軾而問曰：「吾有罪於夫子乎？」對曰：「臣以君旗拽地故也。國君之旗齊於軫，大夫之旗齊於軾。今子荊國有名大夫而減三等，文之斷也，不亦可乎？」子期悅，載之王所，王曰：「吾聞有斷子之旗者，其人安在？吾將殺之。」子期以文之言告，王悅，使為江南令，而大治。
卞莊子好勇，養母，戰而三北，交遊非之，國君辱之，及母死三年，齊與魯戰，卞莊子請從，見於魯將軍曰：「初與母處，是以三北，今母死，請塞責而神有所歸。」遂赴敵，役一甲首而獻之。曰：「
此塞一北。」又入，獲一甲首而獻之。曰：「此塞再北。」又入，獲一甲首而獻之。曰：「此塞三北。」將軍曰：「毋沒爾家，宜止之，請為兄弟。」莊子曰：「三北以養母也，是子道也，今士節小具而塞責矣。吾聞之節士不以辱生。」遂反敵殺十人而死。君子曰：「三北已塞責，滅世斷宗，於孝未終也。」
