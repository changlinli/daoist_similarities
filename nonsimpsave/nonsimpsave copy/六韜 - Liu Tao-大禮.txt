文王問太公曰：「君臣之禮如何？」太公曰：「為上唯臨，為下唯沈；臨而無遠，沈而無隱。為上唯周，為下唯定；周、則天也，定、則地也。或天或地，大禮乃成。」
文王曰：「主位如何？」太公曰：「安徐而靜，柔節先定，善與而不爭。虛心平志，待物以正。」
文王曰：「主聽如何？」太公曰：「勿妄而許，勿逆而拒；許之則失守，拒之則閉塞。高山仰之，不可極也；深淵度之，不可測也。神明之德，正靜其極。」
文王曰：「主明如何？」太公曰：「目貴明，耳貴聰，心貴智。以天下之目視，則無不見也。以天下之耳聽，則無不聞也。以天下之心慮，則無不知也。輻湊並進，則明不蔽矣。」
文王問太公曰：「君臣之禮如何？」太公曰：「為上唯臨，為下唯沈；臨而無遠，沈而無隱。為上唯周，為下唯定；周、則天也，定、則地也。或天或地，大禮乃成。」
文王曰：「主位如何？」太公曰：「安徐而靜，柔節先定，善與而不爭。虛心平志，待物以正。」
文王曰：「主聽如何？」太公曰：「勿妄而許，勿逆而拒；許之則失守，拒之則閉塞。高山仰之，不可極也；深淵度之，不可測也。神明之德，正靜其極。」
文王曰：「主明如何？」太公曰：「目貴明，耳貴聰，心貴智。以天下之目視，則無不見也。以天下之耳聽，則無不聞也。以天下之心慮，則無不知也。輻湊並進，則明不蔽矣。」
