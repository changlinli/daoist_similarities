夫樹國必審相疑之勢，下數被其殃，上數爽其憂，凶饑數動，彼必將有怪者生焉。禍之所罹，豈可豫知？故甚非所以安主上，非所以活大臣者也，甚非所以全愛子者也。
既已令之為藩臣矣，為人臣下矣，而厚其力，重其權，使有驕心而難服從也，何異於善砥鏌铮而予射子，自禍必矣。愛之，故使飽粱肉之味，玩金石之聲，臣民之眾，土地之博，足以奉養宿衛其身。然而權力不足以徼幸，勢不足以行逆，故無驕心，無邪行，奉法畏令，聽從必順，長生安樂，而無上下相疑之禍。活大臣，全愛子，孰精於此？
且藩國與制力非獨少也。制令：其有子，以國其子；未有子者，建分以須之。子生而立，其身以子，夫將何失？於實無喪，而葆國無患，子孫世世，與漢相須，皆如長沙，可以久矣。所謂生死而肉骨，何以厚此？
夫樹國必審相疑之勢，下數被其殃，上數爽其憂，凶饑數動，彼必將有怪者生焉。禍之所罹，豈可豫知？故甚非所以安主上，非所以活大臣者也，甚非所以全愛子者也。
既已令之為藩臣矣，為人臣下矣，而厚其力，重其權，使有驕心而難服從也，何異於善砥鏌铮而予射子，自禍必矣。愛之，故使飽粱肉之味，玩金石之聲，臣民之眾，土地之博，足以奉養宿衛其身。然而權力不足以徼幸，勢不足以行逆，故無驕心，無邪行，奉法畏令，聽從必順，長生安樂，而無上下相疑之禍。活大臣，全愛子，孰精於此？
且藩國與制力非獨少也。制令：其有子，以國其子；未有子者，建分以須之。子生而立，其身以子，夫將何失？於實無喪，而葆國無患，子孫世世，與漢相須，皆如長沙，可以久矣。所謂生死而肉骨，何以厚此？
