十年春，王正月庚申，曹伯終生卒。桓無王，其曰王何也？正終生之卒也。
夏，五月，葬曹桓公。
秋，公會衛侯於桃丘，弗遇。弗遇者，志不相得也。弗，內辭也。
冬，十有二月丙午，齊侯、衛侯、鄭伯來戰於郎。來戰者，前定之戰也。內不言戰，言戰則敗也。不言其人，以吾敗也。不言及者，為內諱也。
十年春，王正月庚申，曹伯終生卒。桓無王，其曰王何也？正終生之卒也。
夏，五月，葬曹桓公。
秋，公會衛侯於桃丘，弗遇。弗遇者，志不相得也。弗，內辭也。
冬，十有二月丙午，齊侯、衛侯、鄭伯來戰於郎。來戰者，前定之戰也。內不言戰，言戰則敗也。不言其人，以吾敗也。不言及者，為內諱也。
