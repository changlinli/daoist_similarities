修羊公者，魏人也。在華陰山上石室中，有懸石榻，臥其上，石盡穿陷。略不食，時取黃精食之。後以道干景帝，帝禮之，使止王邸中。數歲道不可得。有詔問：「修羊公能何日發？」語未訖，牀上化為白羊，題其脅曰：「修羊公謝天子。」後置石羊於靈台上。羊後復去，不知所在。
卓矣修羊，韜奇含靈。枕石太華，餐茹黃精。漢禮雖隆，道非所經。應變多質，忽爾隱形。
修羊公者，魏人也。在華陰山上石室中，有懸石榻，臥其上，石盡穿陷。略不食，時取黃精食之。後以道干景帝，帝禮之，使止王邸中。數歲道不可得。有詔問：「修羊公能何日發？」語未訖，牀上化為白羊，題其脅曰：「修羊公謝天子。」後置石羊於靈台上。羊後復去，不知所在。
卓矣修羊，韜奇含靈。枕石太華，餐茹黃精。漢禮雖隆，道非所經。應變多質，忽爾隱形。
