十有一年春，王正月。
夏，五月戊寅，公敗宋師於鄑。內事不言戰，舉其大者。其日，成敗之也。宋萬之獲也。
秋，宋大水。外災不書，此何以書？王者之後也。高下有水災曰大水。
冬，王姬歸於齊。其志，過我也。
十有一年春，王正月。
夏，五月戊寅，公敗宋師於鄑。內事不言戰，舉其大者。其日，成敗之也。宋萬之獲也。
秋，宋大水。外災不書，此何以書？王者之後也。高下有水災曰大水。
冬，王姬歸於齊。其志，過我也。
