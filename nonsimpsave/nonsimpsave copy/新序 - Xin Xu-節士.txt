堯治天下，伯成子高立為諸侯焉。堯授舜，舜授禹，伯成子高辭為諸侯而耕，禹往見之，則耕在野，禹趨就下位而問焉，曰：「昔者堯治天下，吾子立為諸侯焉，堯授舜，吾子猶存焉。及吾在位，子辭諸侯而耕，何故？」伯成子高曰：「昔堯之治天下，舉天下而傳之他人，至無欲也，擇賢而與之其位，至公也。以至無欲至公之行示天下，故不賞而民勸，不罰而民畏，舜亦猶然。今君賞罰而民欲且多私，是君之所懷者私也，百姓知之，貪爭之端，自此始矣。德至此衰，刑自此繁矣，吾不忍見，以是野處也。今君又何求而見我？君行矣，無留吾事。」耕而不顧。書曰：「旁施象，刑維明，及禹不能。」春秋曰：「五帝不告誓。」信厚也。
桀為酒池，足以鉉舟，糟丘，足以望七里，一鼓而牛飲者三千人。關龍逢進諫曰：「為人君，身行禮義，愛民節財，故國安而身壽也。今君用財若無盡，用人恐不能死，不革，天禍必降，而誅必至矣，君其革之。」立而不去朝，桀因囚拘之，君子聞之曰：「天之命矣夫。」
紂作炮烙之刑，王子比干曰：「主暴不諫，非忠臣也；畏死不言，非勇士也。見過則諫，不用則死，忠之至也。」遂進諫，三日不去朝，紂因而殺之。《詩》曰：「昊天太憮，予慎無辜。」無辜而死，不亦哀哉！
曹公子喜時，字子臧，曹宣公子也。宣公與諸侯伐秦，卒於師，曹人使子臧迎喪，使公子負芻，與太子留守，負芻殺太子而自立，子臧見負芻之當主也，宣公即葬，子臧將亡，國人皆從之，負芻立，是為曹成公，成公懼，告罪，且請子臧，子臧乃返，成公遂為君。其後晉侯會諸侯，執曹成公，歸之京師，將見子臧于周天子而立之。子臧曰：「前記有之，聖達節，次守節，下失節，為君非吾節也，雖不能聖，敢失守乎？」遂亡奔宋，曹人數請晉侯謂：「子臧返國，吾歸爾君。」於是子臧返國，晉乃言天子歸成公於曹，子臧遂以國致成公，成公為君，子臧不出，曹國乃安，子臧讓千乘之國，可謂賢矣，故春秋賢而褒其後。
延陵季子者，吳王之子也，嫡同母昆弟四人，長曰遏，次曰餘祭，次曰夷昧，次曰札。札即曰季子，最小而賢，兄弟皆愛之。既除喪，將立季子，季子辭曰：「曹宣公之卒也，諸侯與曹人不義曹君，將立子臧，子臧去之，遂不為也，以成曹君，君子曰能守節義。君義嗣也，誰敢干君？有國非吾節也。札雖不才，願附臧，以無失節。」固立之，棄其室而耕，乃舍之。遏曰：「今若是迮而與季子，季子必不受，請無與子而與弟，弟兄迭為君而致諸侯乎季子。」皆曰：「諾。」故諸其為君者皆輕死為勇，飲食必祝曰：「天若有吾國，必疾有禍於身。」故遏也死，餘祭立；餘祭死，夷昧立；夷昧死，而國宜之季子也，季子使而未還。僚者，長子之庶兄也，自立為吳王，季子使而還，至則君適之。遏之子曰王子光，號曰闔閭。不悅曰：「先君所為，不與子而與弟者，凡為季子也，將從先君之命，則國宜之季子也，如不從先君之命而與子，我宜當立者也，僚惡得為君？」於是使專諸刺僚，而致國乎季子。季子曰：「爾殺吾君，吾授爾國，是吾與爾為亂也。爾殺我兄，吾又殺爾，是父子兄弟相殺，終身無已也。」去而之延陵，終身不入吳國，故號曰延陵季子。君子以其不受國為義，以其不殺為仁，是以春秋賢季子而尊貴之也。
延陵季子將西聘晉，帶寶劍以過徐君，徐君觀劍，不言而色欲之。延陵季子為有上國之使，未獻也，然其心許之矣，使於晉，顧反，則徐君死於楚，於是脫劍致之嗣君。從者止之曰：「此吳國之寶，非所以贈也。」延陵季子曰：「吾非贈之也，先日吾來，徐君觀吾劍，不言而其色欲之，吾為上國之使，未獻也。雖然，吾心許之矣。今死而不進，是欺心也。愛劍偽心，廉者不為也。」遂脫劍致之嗣君。嗣君曰：「先君無命，孤不敢受劍。」於是季子以劍帶徐君墓即去。徐人嘉而歌之曰：「延陵季子兮不忘故，脫千金之劍兮帶丘墓。」
許悼公疾瘧，飲藥毒而死，太子止自責不嘗藥，不立其位。與其弟緯專哭泣，啜餰粥，嗌不容粒，痛己之不嘗藥，未逾年而死，故春秋義之。
衛宣公之子伋也，壽也，朔也。伋前母子也。壽與朔後母子也，壽之母與朔謀，欲殺太子伋而立壽，使人與伋乘舟於河中，將沈而殺之，壽知不能止也，因與之同舟，舟人不得殺伋。方乘舟時，伋傅母恐其死也，閔而作詩，二子乘舟之詩是也。其《詩》曰：「二子乘舟，汎汎其景，顧言思子，中心養養。」於是壽閔其兄之且見害，作憂思之詩，黍離之詩是也。其《詩》曰：「行邁靡靡，中心搖搖，知我者謂我心憂；不知我者，謂我何求？悠悠蒼天，此何人哉？」又使伋之齊，將使，盜見載旌，要而殺之，壽止伋，伋曰：「棄父之節，非子道也，不可。」壽又與之偕行，壽之母不能止也，因戒之曰：「壽無為前也。」壽又為前，竊伋旌以先行，幾及齊矣，盜見而殺之，伋至，見壽之死，痛其代己死，涕泣悲哀，遂載其屍還，至境而自殺，兄弟俱死，故君子義此二人，而傷宣公之聽讒也。
魯宣公者，魯文公之子也，文公薨，文公之子赤立，為魯侯。宣公殺子赤而奪之國，立為魯侯。公子肸者，宣公之同母弟也，宣公殺子赤而肸非之，宣公與之祿，則曰：「我足矣！何以兄之食為哉？」織履而食，終身不食宣公之食，其仁恩厚矣，其守節固矣，故春秋美而貴之。
晉獻公太子之至靈台，蛇繞左輪，御曰：「太子下拜。吾聞國君之子蛇，繞左輪者速得國。」太子遂不行，返乎舍。御人見太子，太子曰：「吾聞為人子者，盡和順於君，不行私欲；恭嚴承命，不逆君安。今吾得國，是君失安也，見國之利而忘君安，非子道也；聞得國而拜其孽，非君欲也。廢子道，不孝；逆君欲，不忠。而使我行之，殆欲吾國之危明也。」拔劍將死。御止之曰：「夫禨祥妖孽天之道也；恭嚴承命，人之行也。拜祥戒孽，禮也；恭嚴承命，不以身恨君，孝也。今太子見福不拜，失禮；殺身恨君，失孝。從僻心，棄正行，非臣之所聞也。」太子曰：「不然，我得國，君之孽也。拜君之孽，不可謂禮。見禨祥而忘君之安，國之賊也，懷賊心以事國，不可謂孝。挾偽意以御天下，懷賊心以事君，邪之大者也，而使我行之，是欲國之危明也。」遂伏劍而死。君子曰：「晉太子徒御使之拜蛇，祥猶惡之，至於自殺者，為見疑於欲國也，己之不欲國以安君，亦以明矣。為一愚御過言之故，至於身死，廢子道，絕祭祀，不可謂孝，可謂遠嫌，一節之士也。」
申包胥者，楚人也。吳敗楚兵於柏舉，遂入郢，昭王出亡在隨，申包胥不受命而赴於秦乞師，曰：「吳為無道行，封豕長蛇，蠶食天下，從上國始於楚，寡君失社稷，越在草莽，使下臣告急曰：『吳，夷狄也。夷狄之求無厭，滅楚則西與君接境，若鄰於君，疆埸之患也，逮吳之未定，君其圖之，若得君之靈，存撫楚國，世以事君。』」秦伯使辭焉。曰：「寡君聞命矣，子其就館，將圖而告子。」對曰：「寡君越在草莽，未獲所休，下臣何敢即安。」倚於庭牆立哭，日夜不絕聲，水漿不入口，七日七夜。秦哀公為賦無衣之詩，言兵今出。包胥九頓首而坐，秦哀公曰：「楚有臣若此而亡，吾無臣若此，吾亡無日矣。」於是乃出師救楚。申包胥以秦師至楚，秦大夫子滿，子虎帥車五百乘，子滿曰：「吾未知吳道。」使楚人先與吳人戰而會之。大敗吳師，吳師既退，昭王復國，而賞始於包胥。包胥曰：「輔君安國，非為身也；救急除害，非為名也，功成而受賞，是賣勇也。君既定，又何求焉？」遂逃賞，終身不見。君子曰：「申子之不受命赴秦，忠矣，七日七夜不絕聲，厚矣，不受賞，不伐矣。然賞所以勸善也，辭賞，亦非常法。」
齊崔杼者，齊之相也，弒莊公。止太史無書君弒及賊，太史不聽，遂書賊曰：「崔杼弒其君。」崔子殺之，其弟又嗣書之，崔子又殺之，死者二人，其弟又嗣復書之，乃舍之。南史氏是其族也，聞太史盡死，執簡以往，將復書之，聞既書矣，乃還。君子曰：「古之良史。」
齊攻魯，求岑鼎，魯公載他鼎往，齊侯不信而反之，以為非也，使人告魯君，柳下惠以為是，因請受之，魯君請於柳下惠，柳下惠對曰：「君子欲以為岑鼎也，以免國也，臣亦有國於此，破臣之國，以免君之國，此臣所難也。」魯君乃以真鼎往。柳下惠可謂守信矣，非獨存己之國也，又存魯君之國。信之於人，重矣，猶輿之輗軏也。故孔子曰：「大車無輗，小車無軏，其何以行之哉！」此之謂也。
宋人有得玉者，獻諸司城子罕，子罕不受。獻玉者曰：「以示玉人，玉人以為寶，故敢獻之。」子罕曰：「我以不貪為寶，爾以為寶，若與我者，皆喪寶也，不若人有其寶。」故宋國之長者曰：「子罕非無寶也，所寶者異也。今以白金與摶黍以示兒子，兒子必取摶黍矣；以和氏之璧與百金以示鄙人，鄙人必取百金矣，以和氏之璧與道德之至言，以示賢者，賢者必取至言矣。其知彌精，其取彌精；其知彌觕，其取彌觕。子罕之所寶者至矣。」
昔者，有餽魚於鄭相者，鄭相不受。或謂鄭相曰：「子嗜魚，何故不受？」對曰：「吾以嗜魚，故不受魚。受魚失祿，無以食魚；不受得祿，終身食魚。」
原憲居魯，環堵之室，茨以生蒿，蓬戶甕牖，揉桑以為樞，上漏下濕，匡坐而弦歌。子髖聞之，乘肥馬，衣輕裘，中紺而表素，軒車不容巷，往見原憲。原憲冠桑葉冠，杖藜杖而應門，正冠則纓絕，衽襟則肘見，納履則踵決。子髖曰：「嘻，先生何病也？」原憲仰而應之曰：「憲聞之無財謂之貧，學而不能行謂之病。憲貧也，非病也。若夫希世而行，此周而交，學以為人，教以為己，仁義之慝，輿馬之飭，憲不忍為也。」子髖逡巡，面有愧色，不辭而去。原憲曳杖拖履，行歌商頌而反，聲滿天地，如出金石，天子不得而臣也，諸侯不得而友也。故養志者忘身，身且不愛，庸能累之。《詩》曰：「我心匪石，不可轉也；我心匪席，不可卷也。」此之謂也。
晏子之晉，見披裘負芻息於途者，以為君子也，使人問焉。曰：「曷為而至此？」對曰：「齊人累之。吾名越石甫。」晏子曰：「嘻。」遽解左驂以贖之，載而與歸，至舍，不辭而入，越石甫怒而請絕，晏子使人應之曰：「嬰未嘗得交也，今免子於患，吾於子猶未可邪？」越石甫曰：「吾聞君子詘乎不知己，而信乎知己者，吾是以請絕也。」晏子乃出見之曰：「向也見客之容，而今見客之意。嬰聞察實者不留聲，觀行者不幾辭，嬰可以辭而無棄乎？」越石甫曰：「夫子禮之，敢不敬從。」晏子遂以為上客。俗人之有功則德，德則驕。晏子有功，免人於危，而反詘下之，其去俗亦遠矣，此全功之道也。
子列子窮容貌，有饑色。客有言於鄭子陽者曰：「子列子禦寇，蓋有道之士也，居君之國而窮，君乃為不好士乎？」子陽令官遺之粟數十秉，子列子出見使者，再拜而辭。使者去，子列子入，其妻望而拊心曰：「聞為有道者，妻子皆佚樂，今妻皆有饑色矣，君過而遺先生食，先生又辭，豈非命也哉！」子列子笑而謂之曰：「君非自知我者也，以人之言而知我，以人之言以遺我粟也，其罪我也，又將以人之言，此吾所以不受也。且受人之養，不死其難，不義也；死其難，是死無道之人，豈義哉！」其後，民果作難，殺子陽。子列子之見微除不義遠矣。且子列子內有饑寒之憂，猶不苟取，見得思義，見利思害，況其在富貴乎？故子列子通乎性命之情，可謂能守節矣。
屈原者，名平，楚之同姓大夫。有博通之知，清潔之行，懷王用之。秦欲吞滅諸侯，并兼天下。屈原為楚東使於齊，以結強黨。秦國患之，使張儀之楚，貨楚貴臣上官大夫靳尚之屬，上及令子闌，司馬子椒；內賂夫人鄭袖，共譖屈原。屈原遂放於外，乃作離騷。張儀因使楚絕齊，許謝地六百里，懷王信左右之姦謀，聽張儀之邪說，遂絕強齊之大輔。楚既絕齊，而秦欺以六里。懷王大怒，舉兵伐秦，大戰者數，秦兵大敗楚師，斬首數萬級。秦使人願以漢中地謝懷王，不聽，願得張儀而甘心焉。張儀曰：「以一儀而易漢中地，何愛儀！」請行，遂至楚，楚囚之。上官大夫之屬共言之王，王歸之。是時懷王悔不用屈原之策，以至於此，於是復用屈原。屈原使齊，還聞張儀已去，大為王言張儀之罪，懷王使人追之，不及。後秦嫁女于楚，與懷王歡，為藍田之會，屈原以為秦不可信，願勿會，群臣皆以為可會，懷王遂會，果見囚拘，客死於秦，為天下笑。懷王子頃襄王，亦知群臣諂誤懷王，不察其罪，反聽群讒之口，復放屈原。屈原疾闇王亂俗，汶汶嘿嘿，以是為非，以清為瘺，不忍見於世，將自投於淵，漁父止之。屈原曰：「世皆醉，我獨醒；世皆瘺，我獨清。吾獨聞之，新浴者必振衣，新沐者必彈冠。又惡能以其冷冷，更世事之嘿嘿者哉？吾寧投淵而死。」遂自投湘水汨羅之中而死。
楚昭王有士曰石奢，其為人也，公正而好義，王使為理，於是廷有殺人者，石奢追之，則其父也，遂反於廷曰：「殺人者，僕之父也，以父成政，不孝，不行君法，不忠。弛罪廢法而伏其辜，僕之所守也。伏斧鑕命在君。」君曰：「追而不及、庸有罪乎？子其治事矣。」石奢曰：「不私其父，非孝也；不行君法，非忠也；以死罪生，非廉也。君赦之，上之惠也，臣不敢失法，下之行也。」遂不離鈇鑕。刎頭而死於廷中。君子聞之曰：「貞夫法哉！」孔子曰：「子為父隱，父為子隱，直在其中矣。」《詩》曰：「彼己之子，邦之司直。」石子之謂也。
晉文公反國，李離為大理，過殺不辜，自繫曰：「臣之罪當死。」文公令之曰：「官有上下，罰有輕重，是下吏之罪也，非子之過也。」李離曰：「臣居官為長，不與下讓位；受祿為多，不與下分利。過聽殺無辜，委下畏死，非義也，臣之罪當死矣。」文公曰：「子必自以為有罪，則寡人亦有過矣。」李離曰：「君量能而授官，臣奉職而任事，臣受印綬之日，君命曰：『必以仁義輔政，寧過於生，無失於殺。』臣受命不稱，壅惠蔽恩，如臣之罪乃當死，君何過之有？且理有法，失生即生，失殺即死，君以臣為能聽微決疑，故任臣以理，今離刻深，不顧仁義，信文墨，不察是非，聽他辭，不精事實，掠服無罪，使百姓怨，天下聞之，必議吾君，諸侯聞之，必輕吾國。積怨於百姓，惡揚於天下，權輕於諸侯，如臣之罪，是當重死。」文公曰：「吾聞之也，直而不枉，不可與往；方而不圓，不可與長存，願子以此聽寡人也。」李離曰：「吾以所私害公法，殺無罪而生當死，二者非所以教於國也，離不敢受命。」文公曰：「子獨不聞管仲之為人臣邪？身辱而君肆，行汙而霸成。」李離曰：「臣無管仲之賢，而有辱汙之名，無霸王之功，而有射鉤之累。夫無能以臨官，藉汙名以治人，君雖不忍加之於法，臣亦不敢汙官亂治以生，臣聞命矣。」遂伏劍而死。
晉文公反，酌士大夫酒，召咎犯而將之，召艾陵而相之，授田百萬。介子推無爵齒而就位，觴三行，介子推奉觴而起曰：「有龍繅繅，將失其所，有蛇從之，周流天下，龍既入深淵，得其安所，蛇脂盡乾，獨不得甘雨，此何謂也？」文公曰：「嘻！是寡人之過也。吾為子爵，與待旦之朝也；吾為子田，與河東陽之間。」介子推曰：「推聞君子之道，謁而得位，道士不居也；爭而得財，廉士不受也。」文公曰：「使我得反國者，子也，吾將以成子之名。」介子推曰：「推聞君子之道，為人子而不能成其父者，則不敢當其後；為人臣而不見察於其君者，則不敢立於其朝，然推亦無索於天下矣。」遂去而之介山之上。文公使人求之不得，為之避寢三月，號呼期年。《詩》曰：「逝將去汝，適彼樂郊，誰之永號。」此之謂也。文公待之不肯出，求之不能得，以謂焚其山宜出，及焚其山，遂不出而焚死。
申徒狄非其世，將自投於河，崔嘉聞而止之曰：「吾聞聖人仁士之於天地之間，民之父母也，今為濡足之故，不救溺人，可乎？」申徒狄曰：「不然。昔者桀殺關龍逢，紂殺王子比干，而亡天下；吳殺子胥，陳殺洩治而滅其國。故亡國殘家，非無聖智也，不用故也。」遂負石沈於河。君子聞之曰：「廉矣乎，如仁與智，吾未見也。」《詩》曰：「天實為之，謂之何哉？」此之謂也。
齊大饑，黔敖為食於路，以待饑者而食之，有饑者蒙袂接履貿貿然來，黔敖左奉食，右執飲曰：「嗟！來食！」餓者揚其目而視之曰：「予唯不食嗟來之食，以至於此也。」從而謝焉，終不食而死。曾子聞之曰：「微與，其嗟也可去，其謝也可食。」
東方有士曰袁旌目，將有所適，而飢於道，孤父之盜丘人也見之，下壺餐以與之。袁旌目三餔而能視，仰而問焉。曰：「子誰也？」曰：「我孤父之盜丘人也。」袁旌目曰：「嘻！汝乃盜也，何為而食我？以吾不食也。」兩手據地而歐之，不出，喀喀然，遂伏地而死。縣名為勝母，曾子不入，邑號朝歌，墨子回車。故孔子席不正不坐，割不正不食，不飲盜泉之水，積正也。旌目不食而死，潔之至也。
鮑焦衣弊膚見，挈畚將蔬，遇子貢將於道。子貢曰：「吾子何以至此也？」焦曰：「天下之遺德教者眾矣！吾何以不至於此也。吾聞之，世不己知，而行之不己者，是爽行也；上不己知，而干之不止者，是毀廉也。行爽廉毀，然且不舍，惑於利者也。」子貢曰：「吾聞之，非其世者不生其利，汙其君者，不履其土。今吾子汙其君而履其土，非其而將其蔬，此諸之有哉？」鮑焦曰：「嗚呼！吾聞賢者重進而輕退，廉者易醜而輕死。」乃棄其蔬而立，槁死於洛水之上。君子聞之曰：「廉夫剛哉！夫山銳則不高，水狹而不深，行特者其德不厚，志與天地疑者，其為人不祥。鮑子可謂不祥矣，其節度深淺，適至而止矣。」《詩》曰：「已焉哉！天實為之，謂之何哉？」。
公孫杵臼，程嬰者，晉大夫趙朔客也。晉趙穿弒靈公，趙盾時為貴大夫，亡不出境，還不討賊，故春秋責之，以盾為弒君。屠岸賈者，幸於靈公，晉景公時，賈為司寇，欲討靈公之賊，盾已死，欲誅盾之子趙朔，遍告諸將曰：「盾雖不知，猶為賊首，賊乃弒君，子孫在朝，何以懲罰？請誅之。」韓厥曰：「靈公遇賊，趙盾在外，吾先君以為無罪，故不誅。今請君將妄誅，妄誅謂之亂臣，有大事君不聞，是無君也。」屠岸賈不聽，韓厥告趙朔趣亡，趙朔不肯。曰：「子必不絕趙祀，予死不恨。」韓厥許諾，稱疾不出。賈不請而擅與諸將攻趙氏於下宮，殺趙朔，趙同，趙括，趙嬰齊，皆滅其族。趙朔妻成公姊，有遺腹，走公宮匿。公孫杵臼謂程嬰曰：「胡不死。」嬰曰：「
朔之妻有遺腹，若幸而男，吾奉之，即女也，吾徐死耳。」無何而朔妻免生男。屠岸賈聞之，索於宮，朔妻置兒苎中，祝曰：「趙宗滅乎，若號；即不滅乎，若無聲。」及索，兒竟無聲。已脫，程嬰謂杵臼曰：「今一索不得，後必且復之，奈何？」杵臼曰：「立孤與死，庸難？」嬰曰：「立孤亦難耳！」杵臼曰：「趙氏先君遇子厚，子強為其難者，吾為其易者，吾請先死。」而二人謀取他嬰兒，負以文褓匿山中。嬰謂諸將曰：「嬰不肖，不能立孤，誰能予吾千金，吾告趙氏孤處。」諸將皆喜，許之，發師隨嬰攻杵臼。杵臼曰：「小人哉程嬰！下宮之難不能死，與我謀匿趙氏孤兒，今又賣之。縱不能立孤兒，忍賣之乎？」抱而呼天曰：「趙氏孤兒何罪？請活之，獨殺杵臼也。」諸將不許，遂并殺杵臼與兒。
諸將以為趙氏孤兒已死，皆喜。然趙氏真孤兒乃在，程嬰卒與俱匿山中，居十五年。晉景公病，卜之，大業之胄者為祟，景公問韓厥，韓厥知趙孤存，乃曰：「大業之後，在晉絕祀者，其趙氏乎？夫自中行衍皆嬴姓也。中行衍人面鳥嶵，降佐帝大戊及周天子，皆有明德，下及幽厲無道，而叔帶去周適晉，事先君繆侯，至于成公，世有立功，未嘗絕祀。今及吾君，獨滅之趙宗，國人哀之，故見龜筴出現，唯君圖之。」景公問趙尚有後子孫乎？韓厥具以實告。景公乃以韓厥謀立趙氏孤兒，召匿之宮中。諸將入問病，景公因韓厥之眾以脅諸將，而見趙氏孤兒，孤兒名武，諸將不得已乃曰：「昔下宮之難，屠岸賈為之，繅以君命，并命群臣。非然，庸敢作難？微君之病，群臣固將請立趙後，今君有命，群臣願之。」於是乃召趙武，程嬰遍拜諸將，遂俱與程嬰趙氏攻屠岸賈，滅其族。復興趙氏田邑如故。趙武冠為成人，程嬰乃辭大夫，謂趙武曰：「昔下宮之難皆能死，我非不能死，思立趙氏後，今子既立為成人，趙宗復故，我將下報趙孟與公孫杵臼。」趙武號泣，固請曰：「武願苦筋骨以報子至死，而子忍棄我而死乎？」程嬰曰：「不可，彼以我為能成事故，皆先我死，今我不下報之，是以我事為不成也。」遂以殺。趙武服哀三年，為祭邑，春秋祠之，世不絕。君子曰：「程嬰公孫杵臼，可謂信交厚士矣。嬰之自殺下報亦過矣。」
吳有士曰張胥鄙，譚夫吾，前交而後絕。張胥鄙有罪，拘將死。譚夫吾合徒而取之，出至於道，而後乃知其夫吾也。輟行而辭曰：「
義不同於子，故前交而後絕。吾聞之君子不以安肆志，不為危易行，今吾從子，是安則肆志，危則易行也。與吾因子而生，不若反拘而死。」闔閭聞之，令吏釋之。張胥鄙曰：「吾義不同於譚夫吾，故不受其任矣，今吏以是出我，以譚夫吾故免也，吾庸遽受之乎？」遂觸牆而死。譚夫吾聞之曰：「我任而不受，佞也；不知而出之，愚也。佞不可以接士，愚不可以事君，吾行虛矣。人惡以吾力生，吾亦恥以此立於世。」乃絕頸而死。君子曰：「譚夫吾其以失士矣，張胥鄙亦為未得也，可謂剛勇矣，未可謂得節也。」
蘇武者，故右將軍平陵侯蘇建子也。孝武皇帝時，以武為栘中監使匈奴，是時匈奴使者數降漢，故匈奴亦欲降武以取當。單于使貴人故漢人衛律說武，武不從，乃設以貴爵，重祿尊位，終不聽，於是律絕不與飲食，武數日不降。又當盛暑，以旃厚衣并束之日暴，武心意愈堅，終不屈撓。稱曰：「臣事君，由子事父也。子為父死無所恨，守節不移，雖有鈇鉞湯鑊之誅而不懼也，尊官顯位而不榮也。」匈奴亦由此重之。武留十餘歲，竟不降下，可謂守節臣矣。《詩》云：「我心匪石，不可轉也；我心匪席，不可卷也。」蘇武之謂也。匈奴紿言武死，其後漢聞武在，使使者求武，匈奴欲慕義歸武，漢尊武為典屬國，顯異於他臣也。
堯治天下，伯成子高立為諸侯焉。堯授舜，舜授禹，伯成子高辭為諸侯而耕，禹往見之，則耕在野，禹趨就下位而問焉，曰：「昔者堯治天下，吾子立為諸侯焉，堯授舜，吾子猶存焉。及吾在位，子辭諸侯而耕，何故？」伯成子高曰：「昔堯之治天下，舉天下而傳之他人，至無欲也，擇賢而與之其位，至公也。以至無欲至公之行示天下，故不賞而民勸，不罰而民畏，舜亦猶然。今君賞罰而民欲且多私，是君之所懷者私也，百姓知之，貪爭之端，自此始矣。德至此衰，刑自此繁矣，吾不忍見，以是野處也。今君又何求而見我？君行矣，無留吾事。」耕而不顧。書曰：「旁施象，刑維明，及禹不能。」春秋曰：「五帝不告誓。」信厚也。
桀為酒池，足以鉉舟，糟丘，足以望七里，一鼓而牛飲者三千人。關龍逢進諫曰：「為人君，身行禮義，愛民節財，故國安而身壽也。今君用財若無盡，用人恐不能死，不革，天禍必降，而誅必至矣，君其革之。」立而不去朝，桀因囚拘之，君子聞之曰：「天之命矣夫。」
紂作炮烙之刑，王子比干曰：「主暴不諫，非忠臣也；畏死不言，非勇士也。見過則諫，不用則死，忠之至也。」遂進諫，三日不去朝，紂因而殺之。《詩》曰：「昊天太憮，予慎無辜。」無辜而死，不亦哀哉！
曹公子喜時，字子臧，曹宣公子也。宣公與諸侯伐秦，卒於師，曹人使子臧迎喪，使公子負芻，與太子留守，負芻殺太子而自立，子臧見負芻之當主也，宣公即葬，子臧將亡，國人皆從之，負芻立，是為曹成公，成公懼，告罪，且請子臧，子臧乃返，成公遂為君。其後晉侯會諸侯，執曹成公，歸之京師，將見子臧于周天子而立之。子臧曰：「前記有之，聖達節，次守節，下失節，為君非吾節也，雖不能聖，敢失守乎？」遂亡奔宋，曹人數請晉侯謂：「子臧返國，吾歸爾君。」於是子臧返國，晉乃言天子歸成公於曹，子臧遂以國致成公，成公為君，子臧不出，曹國乃安，子臧讓千乘之國，可謂賢矣，故春秋賢而褒其後。
延陵季子者，吳王之子也，嫡同母昆弟四人，長曰遏，次曰餘祭，次曰夷昧，次曰札。札即曰季子，最小而賢，兄弟皆愛之。既除喪，將立季子，季子辭曰：「曹宣公之卒也，諸侯與曹人不義曹君，將立子臧，子臧去之，遂不為也，以成曹君，君子曰能守節義。君義嗣也，誰敢干君？有國非吾節也。札雖不才，願附臧，以無失節。」固立之，棄其室而耕，乃舍之。遏曰：「今若是迮而與季子，季子必不受，請無與子而與弟，弟兄迭為君而致諸侯乎季子。」皆曰：「諾。」故諸其為君者皆輕死為勇，飲食必祝曰：「天若有吾國，必疾有禍於身。」故遏也死，餘祭立；餘祭死，夷昧立；夷昧死，而國宜之季子也，季子使而未還。僚者，長子之庶兄也，自立為吳王，季子使而還，至則君適之。遏之子曰王子光，號曰闔閭。不悅曰：「先君所為，不與子而與弟者，凡為季子也，將從先君之命，則國宜之季子也，如不從先君之命而與子，我宜當立者也，僚惡得為君？」於是使專諸刺僚，而致國乎季子。季子曰：「爾殺吾君，吾授爾國，是吾與爾為亂也。爾殺我兄，吾又殺爾，是父子兄弟相殺，終身無已也。」去而之延陵，終身不入吳國，故號曰延陵季子。君子以其不受國為義，以其不殺為仁，是以春秋賢季子而尊貴之也。
延陵季子將西聘晉，帶寶劍以過徐君，徐君觀劍，不言而色欲之。延陵季子為有上國之使，未獻也，然其心許之矣，使於晉，顧反，則徐君死於楚，於是脫劍致之嗣君。從者止之曰：「此吳國之寶，非所以贈也。」延陵季子曰：「吾非贈之也，先日吾來，徐君觀吾劍，不言而其色欲之，吾為上國之使，未獻也。雖然，吾心許之矣。今死而不進，是欺心也。愛劍偽心，廉者不為也。」遂脫劍致之嗣君。嗣君曰：「先君無命，孤不敢受劍。」於是季子以劍帶徐君墓即去。徐人嘉而歌之曰：「延陵季子兮不忘故，脫千金之劍兮帶丘墓。」
許悼公疾瘧，飲藥毒而死，太子止自責不嘗藥，不立其位。與其弟緯專哭泣，啜餰粥，嗌不容粒，痛己之不嘗藥，未逾年而死，故春秋義之。
衛宣公之子伋也，壽也，朔也。伋前母子也。壽與朔後母子也，壽之母與朔謀，欲殺太子伋而立壽，使人與伋乘舟於河中，將沈而殺之，壽知不能止也，因與之同舟，舟人不得殺伋。方乘舟時，伋傅母恐其死也，閔而作詩，二子乘舟之詩是也。其《詩》曰：「二子乘舟，汎汎其景，顧言思子，中心養養。」於是壽閔其兄之且見害，作憂思之詩，黍離之詩是也。其《詩》曰：「行邁靡靡，中心搖搖，知我者謂我心憂；不知我者，謂我何求？悠悠蒼天，此何人哉？」又使伋之齊，將使，盜見載旌，要而殺之，壽止伋，伋曰：「棄父之節，非子道也，不可。」壽又與之偕行，壽之母不能止也，因戒之曰：「壽無為前也。」壽又為前，竊伋旌以先行，幾及齊矣，盜見而殺之，伋至，見壽之死，痛其代己死，涕泣悲哀，遂載其屍還，至境而自殺，兄弟俱死，故君子義此二人，而傷宣公之聽讒也。
魯宣公者，魯文公之子也，文公薨，文公之子赤立，為魯侯。宣公殺子赤而奪之國，立為魯侯。公子肸者，宣公之同母弟也，宣公殺子赤而肸非之，宣公與之祿，則曰：「我足矣！何以兄之食為哉？」織履而食，終身不食宣公之食，其仁恩厚矣，其守節固矣，故春秋美而貴之。
晉獻公太子之至靈台，蛇繞左輪，御曰：「太子下拜。吾聞國君之子蛇，繞左輪者速得國。」太子遂不行，返乎舍。御人見太子，太子曰：「吾聞為人子者，盡和順於君，不行私欲；恭嚴承命，不逆君安。今吾得國，是君失安也，見國之利而忘君安，非子道也；聞得國而拜其孽，非君欲也。廢子道，不孝；逆君欲，不忠。而使我行之，殆欲吾國之危明也。」拔劍將死。御止之曰：「夫禨祥妖孽天之道也；恭嚴承命，人之行也。拜祥戒孽，禮也；恭嚴承命，不以身恨君，孝也。今太子見福不拜，失禮；殺身恨君，失孝。從僻心，棄正行，非臣之所聞也。」太子曰：「不然，我得國，君之孽也。拜君之孽，不可謂禮。見禨祥而忘君之安，國之賊也，懷賊心以事國，不可謂孝。挾偽意以御天下，懷賊心以事君，邪之大者也，而使我行之，是欲國之危明也。」遂伏劍而死。君子曰：「晉太子徒御使之拜蛇，祥猶惡之，至於自殺者，為見疑於欲國也，己之不欲國以安君，亦以明矣。為一愚御過言之故，至於身死，廢子道，絕祭祀，不可謂孝，可謂遠嫌，一節之士也。」
申包胥者，楚人也。吳敗楚兵於柏舉，遂入郢，昭王出亡在隨，申包胥不受命而赴於秦乞師，曰：「吳為無道行，封豕長蛇，蠶食天下，從上國始於楚，寡君失社稷，越在草莽，使下臣告急曰：『吳，夷狄也。夷狄之求無厭，滅楚則西與君接境，若鄰於君，疆埸之患也，逮吳之未定，君其圖之，若得君之靈，存撫楚國，世以事君。』」秦伯使辭焉。曰：「寡君聞命矣，子其就館，將圖而告子。」對曰：「寡君越在草莽，未獲所休，下臣何敢即安。」倚於庭牆立哭，日夜不絕聲，水漿不入口，七日七夜。秦哀公為賦無衣之詩，言兵今出。包胥九頓首而坐，秦哀公曰：「楚有臣若此而亡，吾無臣若此，吾亡無日矣。」於是乃出師救楚。申包胥以秦師至楚，秦大夫子滿，子虎帥車五百乘，子滿曰：「吾未知吳道。」使楚人先與吳人戰而會之。大敗吳師，吳師既退，昭王復國，而賞始於包胥。包胥曰：「輔君安國，非為身也；救急除害，非為名也，功成而受賞，是賣勇也。君既定，又何求焉？」遂逃賞，終身不見。君子曰：「申子之不受命赴秦，忠矣，七日七夜不絕聲，厚矣，不受賞，不伐矣。然賞所以勸善也，辭賞，亦非常法。」
齊崔杼者，齊之相也，弒莊公。止太史無書君弒及賊，太史不聽，遂書賊曰：「崔杼弒其君。」崔子殺之，其弟又嗣書之，崔子又殺之，死者二人，其弟又嗣復書之，乃舍之。南史氏是其族也，聞太史盡死，執簡以往，將復書之，聞既書矣，乃還。君子曰：「古之良史。」
齊攻魯，求岑鼎，魯公載他鼎往，齊侯不信而反之，以為非也，使人告魯君，柳下惠以為是，因請受之，魯君請於柳下惠，柳下惠對曰：「君子欲以為岑鼎也，以免國也，臣亦有國於此，破臣之國，以免君之國，此臣所難也。」魯君乃以真鼎往。柳下惠可謂守信矣，非獨存己之國也，又存魯君之國。信之於人，重矣，猶輿之輗軏也。故孔子曰：「大車無輗，小車無軏，其何以行之哉！」此之謂也。
宋人有得玉者，獻諸司城子罕，子罕不受。獻玉者曰：「以示玉人，玉人以為寶，故敢獻之。」子罕曰：「我以不貪為寶，爾以為寶，若與我者，皆喪寶也，不若人有其寶。」故宋國之長者曰：「子罕非無寶也，所寶者異也。今以白金與摶黍以示兒子，兒子必取摶黍矣；以和氏之璧與百金以示鄙人，鄙人必取百金矣，以和氏之璧與道德之至言，以示賢者，賢者必取至言矣。其知彌精，其取彌精；其知彌觕，其取彌觕。子罕之所寶者至矣。」
昔者，有餽魚於鄭相者，鄭相不受。或謂鄭相曰：「子嗜魚，何故不受？」對曰：「吾以嗜魚，故不受魚。受魚失祿，無以食魚；不受得祿，終身食魚。」
原憲居魯，環堵之室，茨以生蒿，蓬戶甕牖，揉桑以為樞，上漏下濕，匡坐而弦歌。子髖聞之，乘肥馬，衣輕裘，中紺而表素，軒車不容巷，往見原憲。原憲冠桑葉冠，杖藜杖而應門，正冠則纓絕，衽襟則肘見，納履則踵決。子髖曰：「嘻，先生何病也？」原憲仰而應之曰：「憲聞之無財謂之貧，學而不能行謂之病。憲貧也，非病也。若夫希世而行，此周而交，學以為人，教以為己，仁義之慝，輿馬之飭，憲不忍為也。」子髖逡巡，面有愧色，不辭而去。原憲曳杖拖履，行歌商頌而反，聲滿天地，如出金石，天子不得而臣也，諸侯不得而友也。故養志者忘身，身且不愛，庸能累之。《詩》曰：「我心匪石，不可轉也；我心匪席，不可卷也。」此之謂也。
晏子之晉，見披裘負芻息於途者，以為君子也，使人問焉。曰：「曷為而至此？」對曰：「齊人累之。吾名越石甫。」晏子曰：「嘻。」遽解左驂以贖之，載而與歸，至舍，不辭而入，越石甫怒而請絕，晏子使人應之曰：「嬰未嘗得交也，今免子於患，吾於子猶未可邪？」越石甫曰：「吾聞君子詘乎不知己，而信乎知己者，吾是以請絕也。」晏子乃出見之曰：「向也見客之容，而今見客之意。嬰聞察實者不留聲，觀行者不幾辭，嬰可以辭而無棄乎？」越石甫曰：「夫子禮之，敢不敬從。」晏子遂以為上客。俗人之有功則德，德則驕。晏子有功，免人於危，而反詘下之，其去俗亦遠矣，此全功之道也。
子列子窮容貌，有饑色。客有言於鄭子陽者曰：「子列子禦寇，蓋有道之士也，居君之國而窮，君乃為不好士乎？」子陽令官遺之粟數十秉，子列子出見使者，再拜而辭。使者去，子列子入，其妻望而拊心曰：「聞為有道者，妻子皆佚樂，今妻皆有饑色矣，君過而遺先生食，先生又辭，豈非命也哉！」子列子笑而謂之曰：「君非自知我者也，以人之言而知我，以人之言以遺我粟也，其罪我也，又將以人之言，此吾所以不受也。且受人之養，不死其難，不義也；死其難，是死無道之人，豈義哉！」其後，民果作難，殺子陽。子列子之見微除不義遠矣。且子列子內有饑寒之憂，猶不苟取，見得思義，見利思害，況其在富貴乎？故子列子通乎性命之情，可謂能守節矣。
屈原者，名平，楚之同姓大夫。有博通之知，清潔之行，懷王用之。秦欲吞滅諸侯，并兼天下。屈原為楚東使於齊，以結強黨。秦國患之，使張儀之楚，貨楚貴臣上官大夫靳尚之屬，上及令子闌，司馬子椒；內賂夫人鄭袖，共譖屈原。屈原遂放於外，乃作離騷。張儀因使楚絕齊，許謝地六百里，懷王信左右之姦謀，聽張儀之邪說，遂絕強齊之大輔。楚既絕齊，而秦欺以六里。懷王大怒，舉兵伐秦，大戰者數，秦兵大敗楚師，斬首數萬級。秦使人願以漢中地謝懷王，不聽，願得張儀而甘心焉。張儀曰：「以一儀而易漢中地，何愛儀！」請行，遂至楚，楚囚之。上官大夫之屬共言之王，王歸之。是時懷王悔不用屈原之策，以至於此，於是復用屈原。屈原使齊，還聞張儀已去，大為王言張儀之罪，懷王使人追之，不及。後秦嫁女于楚，與懷王歡，為藍田之會，屈原以為秦不可信，願勿會，群臣皆以為可會，懷王遂會，果見囚拘，客死於秦，為天下笑。懷王子頃襄王，亦知群臣諂誤懷王，不察其罪，反聽群讒之口，復放屈原。屈原疾闇王亂俗，汶汶嘿嘿，以是為非，以清為瘺，不忍見於世，將自投於淵，漁父止之。屈原曰：「世皆醉，我獨醒；世皆瘺，我獨清。吾獨聞之，新浴者必振衣，新沐者必彈冠。又惡能以其冷冷，更世事之嘿嘿者哉？吾寧投淵而死。」遂自投湘水汨羅之中而死。
楚昭王有士曰石奢，其為人也，公正而好義，王使為理，於是廷有殺人者，石奢追之，則其父也，遂反於廷曰：「殺人者，僕之父也，以父成政，不孝，不行君法，不忠。弛罪廢法而伏其辜，僕之所守也。伏斧鑕命在君。」君曰：「追而不及、庸有罪乎？子其治事矣。」石奢曰：「不私其父，非孝也；不行君法，非忠也；以死罪生，非廉也。君赦之，上之惠也，臣不敢失法，下之行也。」遂不離鈇鑕。刎頭而死於廷中。君子聞之曰：「貞夫法哉！」孔子曰：「子為父隱，父為子隱，直在其中矣。」《詩》曰：「彼己之子，邦之司直。」石子之謂也。
晉文公反國，李離為大理，過殺不辜，自繫曰：「臣之罪當死。」文公令之曰：「官有上下，罰有輕重，是下吏之罪也，非子之過也。」李離曰：「臣居官為長，不與下讓位；受祿為多，不與下分利。過聽殺無辜，委下畏死，非義也，臣之罪當死矣。」文公曰：「子必自以為有罪，則寡人亦有過矣。」李離曰：「君量能而授官，臣奉職而任事，臣受印綬之日，君命曰：『必以仁義輔政，寧過於生，無失於殺。』臣受命不稱，壅惠蔽恩，如臣之罪乃當死，君何過之有？且理有法，失生即生，失殺即死，君以臣為能聽微決疑，故任臣以理，今離刻深，不顧仁義，信文墨，不察是非，聽他辭，不精事實，掠服無罪，使百姓怨，天下聞之，必議吾君，諸侯聞之，必輕吾國。積怨於百姓，惡揚於天下，權輕於諸侯，如臣之罪，是當重死。」文公曰：「吾聞之也，直而不枉，不可與往；方而不圓，不可與長存，願子以此聽寡人也。」李離曰：「吾以所私害公法，殺無罪而生當死，二者非所以教於國也，離不敢受命。」文公曰：「子獨不聞管仲之為人臣邪？身辱而君肆，行汙而霸成。」李離曰：「臣無管仲之賢，而有辱汙之名，無霸王之功，而有射鉤之累。夫無能以臨官，藉汙名以治人，君雖不忍加之於法，臣亦不敢汙官亂治以生，臣聞命矣。」遂伏劍而死。
晉文公反，酌士大夫酒，召咎犯而將之，召艾陵而相之，授田百萬。介子推無爵齒而就位，觴三行，介子推奉觴而起曰：「有龍繅繅，將失其所，有蛇從之，周流天下，龍既入深淵，得其安所，蛇脂盡乾，獨不得甘雨，此何謂也？」文公曰：「嘻！是寡人之過也。吾為子爵，與待旦之朝也；吾為子田，與河東陽之間。」介子推曰：「推聞君子之道，謁而得位，道士不居也；爭而得財，廉士不受也。」文公曰：「使我得反國者，子也，吾將以成子之名。」介子推曰：「推聞君子之道，為人子而不能成其父者，則不敢當其後；為人臣而不見察於其君者，則不敢立於其朝，然推亦無索於天下矣。」遂去而之介山之上。文公使人求之不得，為之避寢三月，號呼期年。《詩》曰：「逝將去汝，適彼樂郊，誰之永號。」此之謂也。文公待之不肯出，求之不能得，以謂焚其山宜出，及焚其山，遂不出而焚死。
申徒狄非其世，將自投於河，崔嘉聞而止之曰：「吾聞聖人仁士之於天地之間，民之父母也，今為濡足之故，不救溺人，可乎？」申徒狄曰：「不然。昔者桀殺關龍逢，紂殺王子比干，而亡天下；吳殺子胥，陳殺洩治而滅其國。故亡國殘家，非無聖智也，不用故也。」遂負石沈於河。君子聞之曰：「廉矣乎，如仁與智，吾未見也。」《詩》曰：「天實為之，謂之何哉？」此之謂也。
齊大饑，黔敖為食於路，以待饑者而食之，有饑者蒙袂接履貿貿然來，黔敖左奉食，右執飲曰：「嗟！來食！」餓者揚其目而視之曰：「予唯不食嗟來之食，以至於此也。」從而謝焉，終不食而死。曾子聞之曰：「微與，其嗟也可去，其謝也可食。」
東方有士曰袁旌目，將有所適，而飢於道，孤父之盜丘人也見之，下壺餐以與之。袁旌目三餔而能視，仰而問焉。曰：「子誰也？」曰：「我孤父之盜丘人也。」袁旌目曰：「嘻！汝乃盜也，何為而食我？以吾不食也。」兩手據地而歐之，不出，喀喀然，遂伏地而死。縣名為勝母，曾子不入，邑號朝歌，墨子回車。故孔子席不正不坐，割不正不食，不飲盜泉之水，積正也。旌目不食而死，潔之至也。
鮑焦衣弊膚見，挈畚將蔬，遇子貢將於道。子貢曰：「吾子何以至此也？」焦曰：「天下之遺德教者眾矣！吾何以不至於此也。吾聞之，世不己知，而行之不己者，是爽行也；上不己知，而干之不止者，是毀廉也。行爽廉毀，然且不舍，惑於利者也。」子貢曰：「吾聞之，非其世者不生其利，汙其君者，不履其土。今吾子汙其君而履其土，非其而將其蔬，此諸之有哉？」鮑焦曰：「嗚呼！吾聞賢者重進而輕退，廉者易醜而輕死。」乃棄其蔬而立，槁死於洛水之上。君子聞之曰：「廉夫剛哉！夫山銳則不高，水狹而不深，行特者其德不厚，志與天地疑者，其為人不祥。鮑子可謂不祥矣，其節度深淺，適至而止矣。」《詩》曰：「已焉哉！天實為之，謂之何哉？」。
公孫杵臼，程嬰者，晉大夫趙朔客也。晉趙穿弒靈公，趙盾時為貴大夫，亡不出境，還不討賊，故春秋責之，以盾為弒君。屠岸賈者，幸於靈公，晉景公時，賈為司寇，欲討靈公之賊，盾已死，欲誅盾之子趙朔，遍告諸將曰：「盾雖不知，猶為賊首，賊乃弒君，子孫在朝，何以懲罰？請誅之。」韓厥曰：「靈公遇賊，趙盾在外，吾先君以為無罪，故不誅。今請君將妄誅，妄誅謂之亂臣，有大事君不聞，是無君也。」屠岸賈不聽，韓厥告趙朔趣亡，趙朔不肯。曰：「子必不絕趙祀，予死不恨。」韓厥許諾，稱疾不出。賈不請而擅與諸將攻趙氏於下宮，殺趙朔，趙同，趙括，趙嬰齊，皆滅其族。趙朔妻成公姊，有遺腹，走公宮匿。公孫杵臼謂程嬰曰：「胡不死。」嬰曰：「
朔之妻有遺腹，若幸而男，吾奉之，即女也，吾徐死耳。」無何而朔妻免生男。屠岸賈聞之，索於宮，朔妻置兒苎中，祝曰：「趙宗滅乎，若號；即不滅乎，若無聲。」及索，兒竟無聲。已脫，程嬰謂杵臼曰：「今一索不得，後必且復之，奈何？」杵臼曰：「立孤與死，庸難？」嬰曰：「立孤亦難耳！」杵臼曰：「趙氏先君遇子厚，子強為其難者，吾為其易者，吾請先死。」而二人謀取他嬰兒，負以文褓匿山中。嬰謂諸將曰：「嬰不肖，不能立孤，誰能予吾千金，吾告趙氏孤處。」諸將皆喜，許之，發師隨嬰攻杵臼。杵臼曰：「小人哉程嬰！下宮之難不能死，與我謀匿趙氏孤兒，今又賣之。縱不能立孤兒，忍賣之乎？」抱而呼天曰：「趙氏孤兒何罪？請活之，獨殺杵臼也。」諸將不許，遂并殺杵臼與兒。
諸將以為趙氏孤兒已死，皆喜。然趙氏真孤兒乃在，程嬰卒與俱匿山中，居十五年。晉景公病，卜之，大業之胄者為祟，景公問韓厥，韓厥知趙孤存，乃曰：「大業之後，在晉絕祀者，其趙氏乎？夫自中行衍皆嬴姓也。中行衍人面鳥嶵，降佐帝大戊及周天子，皆有明德，下及幽厲無道，而叔帶去周適晉，事先君繆侯，至于成公，世有立功，未嘗絕祀。今及吾君，獨滅之趙宗，國人哀之，故見龜筴出現，唯君圖之。」景公問趙尚有後子孫乎？韓厥具以實告。景公乃以韓厥謀立趙氏孤兒，召匿之宮中。諸將入問病，景公因韓厥之眾以脅諸將，而見趙氏孤兒，孤兒名武，諸將不得已乃曰：「昔下宮之難，屠岸賈為之，繅以君命，并命群臣。非然，庸敢作難？微君之病，群臣固將請立趙後，今君有命，群臣願之。」於是乃召趙武，程嬰遍拜諸將，遂俱與程嬰趙氏攻屠岸賈，滅其族。復興趙氏田邑如故。趙武冠為成人，程嬰乃辭大夫，謂趙武曰：「昔下宮之難皆能死，我非不能死，思立趙氏後，今子既立為成人，趙宗復故，我將下報趙孟與公孫杵臼。」趙武號泣，固請曰：「武願苦筋骨以報子至死，而子忍棄我而死乎？」程嬰曰：「不可，彼以我為能成事故，皆先我死，今我不下報之，是以我事為不成也。」遂以殺。趙武服哀三年，為祭邑，春秋祠之，世不絕。君子曰：「程嬰公孫杵臼，可謂信交厚士矣。嬰之自殺下報亦過矣。」
吳有士曰張胥鄙，譚夫吾，前交而後絕。張胥鄙有罪，拘將死。譚夫吾合徒而取之，出至於道，而後乃知其夫吾也。輟行而辭曰：「
義不同於子，故前交而後絕。吾聞之君子不以安肆志，不為危易行，今吾從子，是安則肆志，危則易行也。與吾因子而生，不若反拘而死。」闔閭聞之，令吏釋之。張胥鄙曰：「吾義不同於譚夫吾，故不受其任矣，今吏以是出我，以譚夫吾故免也，吾庸遽受之乎？」遂觸牆而死。譚夫吾聞之曰：「我任而不受，佞也；不知而出之，愚也。佞不可以接士，愚不可以事君，吾行虛矣。人惡以吾力生，吾亦恥以此立於世。」乃絕頸而死。君子曰：「譚夫吾其以失士矣，張胥鄙亦為未得也，可謂剛勇矣，未可謂得節也。」
蘇武者，故右將軍平陵侯蘇建子也。孝武皇帝時，以武為栘中監使匈奴，是時匈奴使者數降漢，故匈奴亦欲降武以取當。單于使貴人故漢人衛律說武，武不從，乃設以貴爵，重祿尊位，終不聽，於是律絕不與飲食，武數日不降。又當盛暑，以旃厚衣并束之日暴，武心意愈堅，終不屈撓。稱曰：「臣事君，由子事父也。子為父死無所恨，守節不移，雖有鈇鉞湯鑊之誅而不懼也，尊官顯位而不榮也。」匈奴亦由此重之。武留十餘歲，竟不降下，可謂守節臣矣。《詩》云：「我心匪石，不可轉也；我心匪席，不可卷也。」蘇武之謂也。匈奴紿言武死，其後漢聞武在，使使者求武，匈奴欲慕義歸武，漢尊武為典屬國，顯異於他臣也。
