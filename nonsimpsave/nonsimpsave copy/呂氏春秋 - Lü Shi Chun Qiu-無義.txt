二曰──
先王之於論也極之矣，故義者百事之始也，萬利之本也，中智之所不及也。不及則不知，不知趨利。趨利固不可必也，公孫鞅、鄭平、續經、公孫竭是已。以義動則無曠事矣。人臣與人臣謀為姦，猶或與之。又況乎人主與其臣謀為義，其孰不與者？非獨其臣也，天下皆且與之。
公孫鞅之於秦，非父兄也，非有故也，以能用也，欲堙之責，非攻無以，於是為秦將而攻魏。魏使公子卬將而當之。公孫鞅之居魏也，固善公子卬，使人謂公子卬曰：「凡所為游而欲貴者，以公子之故也。今秦令鞅將，魏令公子當之，豈且忍相與戰哉？公子言之公子之主，鞅請亦言之主，而皆罷軍。」於是將歸矣，使人謂公子曰：「歸未有時相見，願與公子坐而相去別也。」公子曰：「諾。」魏吏爭之曰：「不可。」公子不聽，遂相與坐。公孫鞅因伏卒與車騎以取公子卬。秦孝公薨，惠王立，以此疑公孫鞅之行，欲加罪焉。公孫鞅以其私屬與母歸魏。襄疵不受，曰：「以君之反公子卬也，吾無道知君。」故士自行不可不審也。
鄭平於秦王臣也，其於應侯交也，欺交反主，為利故也。方其為秦將也，天下所貴之無不以者，重也。重以得之，輕必失之。去秦將，入趙、魏，天下所賤之無不以也，所可羞無不以也。行方可賤可羞，而無秦將之重，不窮奚待？
趙急求李欬，李言續經與之俱如衛，抵公孫與，公孫與見而與入，續經因告衛吏使捕之，續經以仕趙五大夫。人莫與同朝，子孫不可以交友。
公孫竭與陰君之事，而反告之樗里相國，以仕秦五大夫，功非不大也，然而不得入三都，又況乎無此其功而有行乎？
二曰──
先王之於論也極之矣，故義者百事之始也，萬利之本也，中智之所不及也。不及則不知，不知趨利。趨利固不可必也，公孫鞅、鄭平、續經、公孫竭是已。以義動則無曠事矣。人臣與人臣謀為姦，猶或與之。又況乎人主與其臣謀為義，其孰不與者？非獨其臣也，天下皆且與之。
公孫鞅之於秦，非父兄也，非有故也，以能用也，欲堙之責，非攻無以，於是為秦將而攻魏。魏使公子卬將而當之。公孫鞅之居魏也，固善公子卬，使人謂公子卬曰：「凡所為游而欲貴者，以公子之故也。今秦令鞅將，魏令公子當之，豈且忍相與戰哉？公子言之公子之主，鞅請亦言之主，而皆罷軍。」於是將歸矣，使人謂公子曰：「歸未有時相見，願與公子坐而相去別也。」公子曰：「諾。」魏吏爭之曰：「不可。」公子不聽，遂相與坐。公孫鞅因伏卒與車騎以取公子卬。秦孝公薨，惠王立，以此疑公孫鞅之行，欲加罪焉。公孫鞅以其私屬與母歸魏。襄疵不受，曰：「以君之反公子卬也，吾無道知君。」故士自行不可不審也。
鄭平於秦王臣也，其於應侯交也，欺交反主，為利故也。方其為秦將也，天下所貴之無不以者，重也。重以得之，輕必失之。去秦將，入趙、魏，天下所賤之無不以也，所可羞無不以也。行方可賤可羞，而無秦將之重，不窮奚待？
趙急求李欬，李言續經與之俱如衛，抵公孫與，公孫與見而與入，續經因告衛吏使捕之，續經以仕趙五大夫。人莫與同朝，子孫不可以交友。
公孫竭與陰君之事，而反告之樗里相國，以仕秦五大夫，功非不大也，然而不得入三都，又況乎無此其功而有行乎？
