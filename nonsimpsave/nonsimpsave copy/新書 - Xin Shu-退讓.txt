梁大夫宋就者為邊縣令，與楚鄰界。梁之邊亭與楚之邊亭皆種瓜，各有數。梁之邊亭劬力而數灌，其瓜美。楚窳而希灌，其瓜惡。楚令固以梁瓜之美怒其亭瓜之惡也，楚亭惡梁瓜之賢己，因夜往竊搔梁亭之瓜，皆有死焦者矣。梁亭覺之，因請其尉，亦欲竊往報搔楚亭之瓜。尉以請，宋就曰：「惡，是何言也！是講怨分禍之道也。惡，何稱之甚也！若我教子，必誨莫令人往，竊為楚亭夜善灌其瓜，令勿知也。」於是梁亭乃每夜往竊灌楚亭之瓜，楚亭旦而行瓜，則此已灌矣。瓜日以美，楚亭怪而察之，則乃梁亭也。楚令聞之，大悅，具以聞。楚王聞之，恕然醜以志自惛也。告吏曰：「微搔瓜，得無他罪乎？」說梁之陰讓也，乃謝以重幣，而請交於梁王。楚王時則稱說梁王，以為信，故梁楚之驩由宋就始。語曰：「轉敗而為功，因禍而為福。」老子曰：「報怨以德。」此之謂乎！夫人既不善，胡足效哉。
翟王使使至楚，楚王欲夸之，故饗客於章華之臺上，上者三休而乃至其上。楚王曰：「翟國亦有此臺乎？」使者曰：「否。翟窶國也，惡見此臺也。翟王之自為室也，堂高三尺，壤陛三絫，茆茨弗翦，采椽弗刮。且翟王猶以作之者大苦，居之者大佚，翟國惡見此臺也！」楚王媿。
梁大夫宋就者為邊縣令，與楚鄰界。梁之邊亭與楚之邊亭皆種瓜，各有數。梁之邊亭劬力而數灌，其瓜美。楚窳而希灌，其瓜惡。楚令固以梁瓜之美怒其亭瓜之惡也，楚亭惡梁瓜之賢己，因夜往竊搔梁亭之瓜，皆有死焦者矣。梁亭覺之，因請其尉，亦欲竊往報搔楚亭之瓜。尉以請，宋就曰：「惡，是何言也！是講怨分禍之道也。惡，何稱之甚也！若我教子，必誨莫令人往，竊為楚亭夜善灌其瓜，令勿知也。」於是梁亭乃每夜往竊灌楚亭之瓜，楚亭旦而行瓜，則此已灌矣。瓜日以美，楚亭怪而察之，則乃梁亭也。楚令聞之，大悅，具以聞。楚王聞之，恕然醜以志自惛也。告吏曰：「微搔瓜，得無他罪乎？」說梁之陰讓也，乃謝以重幣，而請交於梁王。楚王時則稱說梁王，以為信，故梁楚之驩由宋就始。語曰：「轉敗而為功，因禍而為福。」老子曰：「報怨以德。」此之謂乎！夫人既不善，胡足效哉。
翟王使使至楚，楚王欲夸之，故饗客於章華之臺上，上者三休而乃至其上。楚王曰：「翟國亦有此臺乎？」使者曰：「否。翟窶國也，惡見此臺也。翟王之自為室也，堂高三尺，壤陛三絫，茆茨弗翦，采椽弗刮。且翟王猶以作之者大苦，居之者大佚，翟國惡見此臺也！」楚王媿。
