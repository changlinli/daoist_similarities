十有二年春，齊高偃帥師，納北燕伯於陽。納者，內不受也。燕伯之不名何也？不以高偃挈燕伯也。
三月壬申，鄭伯嘉卒。
夏，宋公使華定來聘。公如晉，至河乃復。季孫氏不使遂乎晉也。
五月，葬鄭簡公。楚殺其大夫成虎。
秋，七月。
冬，十月，公子憖出奔齊。楚子伐徐。晉伐鮮虞。其曰晉，狄之也。其狄之何也？不正其與夷狄交伐中國，故狄稱之也。
十有二年春，齊高偃帥師，納北燕伯於陽。納者，內不受也。燕伯之不名何也？不以高偃挈燕伯也。
三月壬申，鄭伯嘉卒。
夏，宋公使華定來聘。公如晉，至河乃復。季孫氏不使遂乎晉也。
五月，葬鄭簡公。楚殺其大夫成虎。
秋，七月。
冬，十月，公子憖出奔齊。楚子伐徐。晉伐鮮虞。其曰晉，狄之也。其狄之何也？不正其與夷狄交伐中國，故狄稱之也。
