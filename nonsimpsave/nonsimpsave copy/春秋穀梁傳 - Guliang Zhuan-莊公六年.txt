六年春，王三月，王人子突救衛。王人，卑者也。稱名，貴之也。善救衛也。救者善，則伐者不正矣。
夏，六月，衛侯朔入於衛。其不言伐衛納朔何也？不逆天王之命也。入者，內弗受也。何用弗受也？為以王命絕之也。朔之名，惡也。朔入逆則出順矣。朔出入名，以王命絕之也。
秋，公至自伐衛。惡事不致，此其致何也？不致，則無用見公之惡事之成也。螟。
冬，齊人來歸衛寶。以齊首之，分惡於齊也。使之如下齊而來我然，惡戰則殺矣。
六年春，王三月，王人子突救衛。王人，卑者也。稱名，貴之也。善救衛也。救者善，則伐者不正矣。
夏，六月，衛侯朔入於衛。其不言伐衛納朔何也？不逆天王之命也。入者，內弗受也。何用弗受也？為以王命絕之也。朔之名，惡也。朔入逆則出順矣。朔出入名，以王命絕之也。
秋，公至自伐衛。惡事不致，此其致何也？不致，則無用見公之惡事之成也。螟。
冬，齊人來歸衛寶。以齊首之，分惡於齊也。使之如下齊而來我然，惡戰則殺矣。
