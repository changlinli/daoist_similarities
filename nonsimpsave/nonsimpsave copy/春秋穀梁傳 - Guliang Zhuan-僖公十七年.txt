十有七年春，齊人、徐人伐英氏。
夏，滅項。孰滅之？桓公也。何以不言桓公也？為賢者諱也。項，國也，不可滅而滅之乎？桓公知項之可滅也，而不知己之不可以滅也。既滅人之國矣，何賢乎？君子惡惡疾其始，善善樂其終。桓公嘗有存亡繼絕之功，故君子為之諱也。
秋，夫人姜氏會齊侯於卞。
九月，公至自會。
冬，十有二月乙亥，齊侯小白卒。此不正，其日之何也？其不正，前見矣。其不正之前見何也？以不正入虛國，故稱嫌焉爾。
十有七年春，齊人、徐人伐英氏。
夏，滅項。孰滅之？桓公也。何以不言桓公也？為賢者諱也。項，國也，不可滅而滅之乎？桓公知項之可滅也，而不知己之不可以滅也。既滅人之國矣，何賢乎？君子惡惡疾其始，善善樂其終。桓公嘗有存亡繼絕之功，故君子為之諱也。
秋，夫人姜氏會齊侯於卞。
九月，公至自會。
冬，十有二月乙亥，齊侯小白卒。此不正，其日之何也？其不正，前見矣。其不正之前見何也？以不正入虛國，故稱嫌焉爾。
