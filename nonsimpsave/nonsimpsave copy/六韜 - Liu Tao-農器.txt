武王問太公曰：「天下安定，國家無事，戰攻之具，可無修乎？守禦之備，可無設乎？」太公曰：「戰攻守禦之具，盡在於人事。耒耜者、其行馬、蒺藜也；馬牛、車輿者，其營壘、蔽櫓也；鋤耰之具，其矛戟也；蓑薛、簦笠者，其甲冑、干楯也；钁鍤、斧鋸、杵臼，其攻城器也；牛馬、所以轉輸糧用也；雞犬、其伺候也；婦人織紝，其旌旗也；丈夫平壤，其攻城也；春鏺草棘，其戰車騎也；夏耨田疇，其戰步兵也；秋刈禾薪，其糧食儲備也；冬實倉廩，其堅守也。田里相伍，其約束符信也；里有吏，官有長，其將帥也；里有周垣，不得相過，其隊分也；輸粟收芻，其廩庫也；春秋治城郭，修溝渠，其塹塹壘也。故用兵之具，盡在於人事也。善為國者，取於人事。故必使遂其六畜，闢其田野，安其處所。丈夫治田有畝數，婦人織紝有尺度，是富國強兵之道也。」武王曰：「善哉。」
武王問太公曰：「天下安定，國家無事，戰攻之具，可無修乎？守禦之備，可無設乎？」太公曰：「戰攻守禦之具，盡在於人事。耒耜者、其行馬、蒺藜也；馬牛、車輿者，其營壘、蔽櫓也；鋤耰之具，其矛戟也；蓑薛、簦笠者，其甲冑、干楯也；钁鍤、斧鋸、杵臼，其攻城器也；牛馬、所以轉輸糧用也；雞犬、其伺候也；婦人織紝，其旌旗也；丈夫平壤，其攻城也；春鏺草棘，其戰車騎也；夏耨田疇，其戰步兵也；秋刈禾薪，其糧食儲備也；冬實倉廩，其堅守也。田里相伍，其約束符信也；里有吏，官有長，其將帥也；里有周垣，不得相過，其隊分也；輸粟收芻，其廩庫也；春秋治城郭，修溝渠，其塹塹壘也。故用兵之具，盡在於人事也。善為國者，取於人事。故必使遂其六畜，闢其田野，安其處所。丈夫治田有畝數，婦人織紝有尺度，是富國強兵之道也。」武王曰：「善哉。」
