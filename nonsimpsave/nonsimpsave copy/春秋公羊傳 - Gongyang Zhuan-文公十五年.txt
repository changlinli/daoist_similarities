十有五年春，季孫行父如晉。
三月，宋司馬華孫來盟。
夏，曹伯來朝。
齊人歸公孫敖之喪。何以不言來？內辭也。脅我而歸之，筍將而來也。
六月辛丑朔，日有食之，鼓用牲于社。
單伯至自齊。
晉郤缺帥師伐蔡；戊申，入蔡。入不言伐，此其言伐何？至之日也。其日何？至之日也。
秋，齊人侵我西鄙。
季孫行父如晉。
冬，十有一月，諸侯盟于扈。
十有二月，齊人來歸子叔姬。其言來何？閔之也。此有罪，何閔爾？父母之於子，雖有罪，猶若其不欲服罪然。
齊侯侵我西鄙，遂伐曹，入其郛。郛者何？恢郭也。入郛書乎？曰：不書。入郛不書，此何以書？動我也。動我者何？內辭也。其實我動焉爾。
十有五年春，季孫行父如晉。
三月，宋司馬華孫來盟。
夏，曹伯來朝。
齊人歸公孫敖之喪。何以不言來？內辭也。脅我而歸之，筍將而來也。
六月辛丑朔，日有食之，鼓用牲于社。
單伯至自齊。
晉郤缺帥師伐蔡；戊申，入蔡。入不言伐，此其言伐何？至之日也。其日何？至之日也。
秋，齊人侵我西鄙。
季孫行父如晉。
冬，十有一月，諸侯盟于扈。
十有二月，齊人來歸子叔姬。其言來何？閔之也。此有罪，何閔爾？父母之於子，雖有罪，猶若其不欲服罪然。
齊侯侵我西鄙，遂伐曹，入其郛。郛者何？恢郭也。入郛書乎？曰：不書。入郛不書，此何以書？動我也。動我者何？內辭也。其實我動焉爾。
