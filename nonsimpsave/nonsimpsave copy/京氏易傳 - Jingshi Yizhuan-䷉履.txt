履：天下有澤曰《履》，得位吉，失位凶，素尚吉。《易》云：「視履考祥，其旋，元吉。」與《乾》為飛伏，六丙屬八卦，九五、得位為世身，九二、大夫合應象，建始乙未至庚子，積筭起庚子至乙亥，五星從位起熒惑，井宿從位降壬申，分氣候金火入卦，起於極數二十八，陽多陰少，宗少為貴，得其所履則貴，失其所履則賤。《易》云：「眇能視，跛能履。」吉凶取此文為準，六位推遷，積欠起筭數，休王相破，資益可定吉凶也。升降反位，歸復止於六四，入陰為游魂《中孚》卦。
履：天下有澤曰《履》，得位吉，失位凶，素尚吉。《易》云：「視履考祥，其旋，元吉。」與《乾》為飛伏，六丙屬八卦，九五、得位為世身，九二、大夫合應象，建始乙未至庚子，積筭起庚子至乙亥，五星從位起熒惑，井宿從位降壬申，分氣候金火入卦，起於極數二十八，陽多陰少，宗少為貴，得其所履則貴，失其所履則賤。《易》云：「眇能視，跛能履。」吉凶取此文為準，六位推遷，積欠起筭數，休王相破，資益可定吉凶也。升降反位，歸復止於六四，入陰為游魂《中孚》卦。
