二十有六年春，王正月，葬宋元公。
三月，公至自齊，居於鄆。公次於陽州，其曰至自齊何也？以齊侯之見公，可以言至自齊也。居於鄆者，公在外也。至自齊，道義不外公也。
夏，公圍成。非國不言圍。所以言圍者，以大公也。
秋，公會齊侯、莒子、邾子、杞伯、盟於鄟陵。公至自會。居於鄆。公在外也。至自會，道義不外公也。
九月庚申，楚子居卒。
冬，十月，天王入於成周。周，有入無出也。尹氏、召伯、毛伯以王子朝奔楚。遠矣，非也。奔，直奔也。
二十有六年春，王正月，葬宋元公。
三月，公至自齊，居於鄆。公次於陽州，其曰至自齊何也？以齊侯之見公，可以言至自齊也。居於鄆者，公在外也。至自齊，道義不外公也。
夏，公圍成。非國不言圍。所以言圍者，以大公也。
秋，公會齊侯、莒子、邾子、杞伯、盟於鄟陵。公至自會。居於鄆。公在外也。至自會，道義不外公也。
九月庚申，楚子居卒。
冬，十月，天王入於成周。周，有入無出也。尹氏、召伯、毛伯以王子朝奔楚。遠矣，非也。奔，直奔也。
