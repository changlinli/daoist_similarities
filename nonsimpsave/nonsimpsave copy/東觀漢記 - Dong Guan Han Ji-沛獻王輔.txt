沛獻王輔，善京氏易。永平五年秋，京師少雨，上御雲臺，召尚席取卦具自卦，以周易卦林占之，其繇曰：「蟻封穴戶，大雨將集。」明日大雨。上即以詔書問輔曰：「道豈有是耶？」輔上書曰：「案易卦震之蹇，蟻封穴戶，大雨將集。蹇，艮下坎上，艮為山，坎為水。山出雲為雨，蟻穴居而知雨，將雲雨，蟻封穴，故以蟻為興文。」詔報曰：「善哉！王次序之。」
沛王、楚王來朝，皆就國，明帝告諸王傅相，王諸子年五歲以上，皆令帶列侯印，復送綬十九枚，為諸王子在道欲急帶之也。
沛獻王輔，性恭嚴有威，好經書，論集經傳圖讖，作五經通論。奉蕃以至沒，遵履法度，未嘗犯禁，稱為賢王。
沛獻王輔，善京氏易。永平五年秋，京師少雨，上御雲臺，召尚席取卦具自卦，以周易卦林占之，其繇曰：「蟻封穴戶，大雨將集。」明日大雨。上即以詔書問輔曰：「道豈有是耶？」輔上書曰：「案易卦震之蹇，蟻封穴戶，大雨將集。蹇，艮下坎上，艮為山，坎為水。山出雲為雨，蟻穴居而知雨，將雲雨，蟻封穴，故以蟻為興文。」詔報曰：「善哉！王次序之。」
沛王、楚王來朝，皆就國，明帝告諸王傅相，王諸子年五歲以上，皆令帶列侯印，復送綬十九枚，為諸王子在道欲急帶之也。
沛獻王輔，性恭嚴有威，好經書，論集經傳圖讖，作五經通論。奉蕃以至沒，遵履法度，未嘗犯禁，稱為賢王。
