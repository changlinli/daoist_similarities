漢御史大夫張湯之母也。湯以文法，事漢孝武帝，為御史大夫。好勝陵人，母數責怒，性不能悛改。後果為丞相嚴青翟及三長史所怨，會趙王上書言湯罪，繫廷尉。丞相及三長史共致其罪，遂自殺。
昆弟﹑諸子欲厚葬之。母曰：「湯為天子大臣，被惡言而死，亦何厚葬？」載以牛車，有棺而無槨。天子聞之曰：「非此母不生此子！」乃盡案誅三長史。丞相嚴青翟自殺。君子謂：「張湯母能克己感悟時主。」《詩》云：「彼美孟姜，德音不忘。」此之謂也。
漢御史大夫張湯之母也。湯以文法，事漢孝武帝，為御史大夫。好勝陵人，母數責怒，性不能悛改。後果為丞相嚴青翟及三長史所怨，會趙王上書言湯罪，繫廷尉。丞相及三長史共致其罪，遂自殺。
昆弟﹑諸子欲厚葬之。母曰：「湯為天子大臣，被惡言而死，亦何厚葬？」載以牛車，有棺而無槨。天子聞之曰：「非此母不生此子！」乃盡案誅三長史。丞相嚴青翟自殺。君子謂：「張湯母能克己感悟時主。」《詩》云：「彼美孟姜，德音不忘。」此之謂也。
