九年春，毛伯來求金。求車猶可，求金甚矣！夫人姜氏如齊。
二月，叔孫得臣如京師。京，大也。師，眾也。言周，必以眾與大言之也。辛丑，葬襄王。天子志崩不志葬。舉天下而葬一人，其道不疑也。志葬，危不得葬也。日之，甚矣，其不葬之辭也！晉人殺其大夫先都。
三月，夫人姜氏至自齊。卑以尊致，病文公也。晉人殺其大夫士縠，及箕鄭父。稱人以殺，誅有罪也。鄭父，累也。楚人伐鄭。公子遂會晉人、宋人、衛人、許人，救鄭。
夏，狄侵齊。
秋，八月，曹伯襄卒。
九月癸酉，地震。震，動也。地，不震者也。震，故謹而日之也。
冬楚子使萩來聘。楚無大夫，其曰荻何也？以其來，我襃之也。秦人來歸僖公、成風之襚。秦人弗夫人也，即外之弗夫人而見正焉。葬曹共公。
九年春，毛伯來求金。求車猶可，求金甚矣！夫人姜氏如齊。
二月，叔孫得臣如京師。京，大也。師，眾也。言周，必以眾與大言之也。辛丑，葬襄王。天子志崩不志葬。舉天下而葬一人，其道不疑也。志葬，危不得葬也。日之，甚矣，其不葬之辭也！晉人殺其大夫先都。
三月，夫人姜氏至自齊。卑以尊致，病文公也。晉人殺其大夫士縠，及箕鄭父。稱人以殺，誅有罪也。鄭父，累也。楚人伐鄭。公子遂會晉人、宋人、衛人、許人，救鄭。
夏，狄侵齊。
秋，八月，曹伯襄卒。
九月癸酉，地震。震，動也。地，不震者也。震，故謹而日之也。
冬楚子使萩來聘。楚無大夫，其曰荻何也？以其來，我襃之也。秦人來歸僖公、成風之襚。秦人弗夫人也，即外之弗夫人而見正焉。葬曹共公。
