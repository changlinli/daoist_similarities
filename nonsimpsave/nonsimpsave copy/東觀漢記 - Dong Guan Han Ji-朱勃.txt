朱勃，字叔陽，年十二能誦詩、書。常候馬援兄況。勃衣方領，能矩步，辭言嫻雅。援裁知書，見之自失。況知其意，酌酒慰援曰：「朱勃小器速成，智盡此耳，卒當從汝稟學，勿畏也。」勃未二十，右扶風請試守渭城宰。及援為將軍，封侯，而勃位不過縣令。援後雖貴，常待以舊恩而卑侮之，勃愈自親。及援遇讒，唯勃能終焉。
朱勃上書理援曰：「八年，車駕討隗囂，豪強略城，酋羌煞吏，唯獨狄道為國堅守，士民飢饉，乃噉弩煮履。寄命漏刻。援謀如涌泉，勢如轉圓。救倒懸之急，存幾亡之城。飛鳥跱衡，馬驚觸虎，物類相生，亦無不有。」
章帝下詔曰：「告平陵令、丞：縣人故雲陽令朱勃，建武中以伏波將軍爵土不傳，上書陳狀，不顧罪戾，懷旌善之志，有烈士之風。詩云：『無言不讎，無德不報。』其以縣見穀二千斛賜勃子若孫，勿令遠詣闕謝。」
朱勃，字叔陽，年十二能誦詩、書。常候馬援兄況。勃衣方領，能矩步，辭言嫻雅。援裁知書，見之自失。況知其意，酌酒慰援曰：「朱勃小器速成，智盡此耳，卒當從汝稟學，勿畏也。」勃未二十，右扶風請試守渭城宰。及援為將軍，封侯，而勃位不過縣令。援後雖貴，常待以舊恩而卑侮之，勃愈自親。及援遇讒，唯勃能終焉。
朱勃上書理援曰：「八年，車駕討隗囂，豪強略城，酋羌煞吏，唯獨狄道為國堅守，士民飢饉，乃噉弩煮履。寄命漏刻。援謀如涌泉，勢如轉圓。救倒懸之急，存幾亡之城。飛鳥跱衡，馬驚觸虎，物類相生，亦無不有。」
章帝下詔曰：「告平陵令、丞：縣人故雲陽令朱勃，建武中以伏波將軍爵土不傳，上書陳狀，不顧罪戾，懷旌善之志，有烈士之風。詩云：『無言不讎，無德不報。』其以縣見穀二千斛賜勃子若孫，勿令遠詣闕謝。」
