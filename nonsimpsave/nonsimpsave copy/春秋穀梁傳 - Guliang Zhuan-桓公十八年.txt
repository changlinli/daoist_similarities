十有八年春，王正月，公會齊侯於濼。公與夫人姜氏遂如齊。濼之會，不言及夫人何也？以夫人之伉，弗稱數也。
夏，四月丙子，公薨於齊。其地，於外也。薨稱公，舉上也。丁酉，公之喪至自齊。
秋，七月。
冬，十有二月己丑，葬我君桓公。葬我君，接上下也。君弒賊不討，不書葬，此其言葬，何也？不責逾國而討於是也。桓公葬而後舉謚，謚所以成德也，於卒事乎加之矣。知者慮，義者行，仁者守，有此三者備，然後可以會矣。
十有八年春，王正月，公會齊侯於濼。公與夫人姜氏遂如齊。濼之會，不言及夫人何也？以夫人之伉，弗稱數也。
夏，四月丙子，公薨於齊。其地，於外也。薨稱公，舉上也。丁酉，公之喪至自齊。
秋，七月。
冬，十有二月己丑，葬我君桓公。葬我君，接上下也。君弒賊不討，不書葬，此其言葬，何也？不責逾國而討於是也。桓公葬而後舉謚，謚所以成德也，於卒事乎加之矣。知者慮，義者行，仁者守，有此三者備，然後可以會矣。
