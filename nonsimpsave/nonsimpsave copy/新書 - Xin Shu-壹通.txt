所謂建武關函谷臨晉關者，大抵為備山東諸侯也。天子之制在陛下，今大諸侯多其力，因建關而備之，若秦時之備六國也。豈若定地勢，使無可備之患。因行兼愛無私之道，罷關一通，天下無以區區獨有關中者，所為禁游宦諸侯及無得出馬關者，豈不曰諸侯得眾則權益重，其國眾車騎則力益多，故明為之法，無資諸侯。於臣之計，疏山東，孽諸侯，不令似一家者，其精於此矣。豈若一定地制，令諸侯之民，人騎二馬，不足以為患，益以萬夫，不足以為害。今不定大理，數起禁，不服人心，害兼覆之義，不便。
天子都長安，而以淮南東南邊為奉地，彌道數千，不輕致輸，郡或乃越諸侯，而有免侯之地，於遠方調均發徵，又且必同。大國包小國為境，小國闊大國而為都，小大駮躒，遠近無衰，天子諸侯封畔之無經也，至無狀也，以藩國資彊敵，以列侯餌篡夫，至不得也。陛下奈何久不正此？
所謂建武關函谷臨晉關者，大抵為備山東諸侯也。天子之制在陛下，今大諸侯多其力，因建關而備之，若秦時之備六國也。豈若定地勢，使無可備之患。因行兼愛無私之道，罷關一通，天下無以區區獨有關中者，所為禁游宦諸侯及無得出馬關者，豈不曰諸侯得眾則權益重，其國眾車騎則力益多，故明為之法，無資諸侯。於臣之計，疏山東，孽諸侯，不令似一家者，其精於此矣。豈若一定地制，令諸侯之民，人騎二馬，不足以為患，益以萬夫，不足以為害。今不定大理，數起禁，不服人心，害兼覆之義，不便。
天子都長安，而以淮南東南邊為奉地，彌道數千，不輕致輸，郡或乃越諸侯，而有免侯之地，於遠方調均發徵，又且必同。大國包小國為境，小國闊大國而為都，小大駮躒，遠近無衰，天子諸侯封畔之無經也，至無狀也，以藩國資彊敵，以列侯餌篡夫，至不得也。陛下奈何久不正此？
