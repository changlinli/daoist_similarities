八年春，王正月，師次于郎，以俟陳人、蔡人。次不言俟，此其言俟何？托不得已也。
甲午，祠兵。祠兵者何？出曰祠兵，入曰振旅，其禮一也，皆習戰也。何言乎祠兵？為久也。曷為為久？吾將以甲午之日，然後祠兵於是。
夏，師及齊師圍成，成降于齊師。成者何？盛也。盛則曷為謂之成？諱滅同姓也。曷為不言降吾師？辟之也。
秋，師還。還者何？善辭也。此滅同姓何善爾？病之也，曰：師病矣！曷為病之？非師之罪也！
冬，十有一月癸未，齊無知弒其君諸兒。
八年春，王正月，師次于郎，以俟陳人、蔡人。次不言俟，此其言俟何？托不得已也。
甲午，祠兵。祠兵者何？出曰祠兵，入曰振旅，其禮一也，皆習戰也。何言乎祠兵？為久也。曷為為久？吾將以甲午之日，然後祠兵於是。
夏，師及齊師圍成，成降于齊師。成者何？盛也。盛則曷為謂之成？諱滅同姓也。曷為不言降吾師？辟之也。
秋，師還。還者何？善辭也。此滅同姓何善爾？病之也，曰：師病矣！曷為病之？非師之罪也！
冬，十有一月癸未，齊無知弒其君諸兒。
