二十有三年春，王二月癸酉朔，日有食之。
三月己巳，杞伯匄卒。
夏，邾畀我來奔。葬杞孝公。陳殺其大夫慶虎及慶寅。稱國以殺，罪累上也。及慶寅，慶寅累也。陳侯之弟光自楚歸於陳。晉欒盈復入於晉，入於曲沃。
秋，齊侯伐衛，遂伐晉。
八月，叔孫豹帥師救晉，次於雍渝。言救後次，非救也。己卯，仲孫速卒。
冬，十月乙亥，臧孫紇出奔邾。其日，正臧孫紇之出也。蘧伯玉曰：「不以道事其君者，其出乎！」晉人殺欒盈。惡之，弗有也。齊侯襲莒。
二十有三年春，王二月癸酉朔，日有食之。
三月己巳，杞伯匄卒。
夏，邾畀我來奔。葬杞孝公。陳殺其大夫慶虎及慶寅。稱國以殺，罪累上也。及慶寅，慶寅累也。陳侯之弟光自楚歸於陳。晉欒盈復入於晉，入於曲沃。
秋，齊侯伐衛，遂伐晉。
八月，叔孫豹帥師救晉，次於雍渝。言救後次，非救也。己卯，仲孫速卒。
冬，十月乙亥，臧孫紇出奔邾。其日，正臧孫紇之出也。蘧伯玉曰：「不以道事其君者，其出乎！」晉人殺欒盈。惡之，弗有也。齊侯襲莒。
