十年春，公如齊。公至自齊。
齊人歸我濟西田。齊已取之矣，其言我何？言我者未絕於我也。曷為未絕于我？齊已言取之矣，其實未之齊也。
夏，四月丙辰，日有食之。
己巳，齊侯元卒。
齊崔氏出奔衛。崔氏者何？齊大夫也。其稱崔氏何？貶。曷為貶？譏世卿，世卿非禮也。
公如齊。五月，公至自齊。
癸巳，陳夏徵舒弒其君平國。
六月，宋師伐滕。
公孫歸父如齊，葬齊惠公。
晉人、宋人、衛人、曹人伐鄭。
秋，天王使王季子來聘。王季子者何？天子之大夫也。其稱王季子何？貴也。其貴奈何？母弟也。
公孫歸父帥師伐邾婁，取蘱。
大水。
季孫行父如齊。
冬，公孫歸父如齊。
齊侯使國佐來聘。
饑。何以書？以重書也。
楚子伐鄭。
十年春，公如齊。公至自齊。
齊人歸我濟西田。齊已取之矣，其言我何？言我者未絕於我也。曷為未絕于我？齊已言取之矣，其實未之齊也。
夏，四月丙辰，日有食之。
己巳，齊侯元卒。
齊崔氏出奔衛。崔氏者何？齊大夫也。其稱崔氏何？貶。曷為貶？譏世卿，世卿非禮也。
公如齊。五月，公至自齊。
癸巳，陳夏徵舒弒其君平國。
六月，宋師伐滕。
公孫歸父如齊，葬齊惠公。
晉人、宋人、衛人、曹人伐鄭。
秋，天王使王季子來聘。王季子者何？天子之大夫也。其稱王季子何？貴也。其貴奈何？母弟也。
公孫歸父帥師伐邾婁，取蘱。
大水。
季孫行父如齊。
冬，公孫歸父如齊。
齊侯使國佐來聘。
饑。何以書？以重書也。
楚子伐鄭。
