六年春，王三月，王人子突救衛。王人者何？微者也。子突者何？貴也。貴則其稱人何？系諸人也。曷為系諸人？王人耳。
夏，六月，衛侯朔入於衛。衛侯朔何以名？絕。曷為絕之？犯命也。其言入何？篡辭也。
秋，公至自伐衛。曷為或言致會？或言致伐？得意致會，不得意致伐。衛侯朔入於衛，何以致伐？不敢勝天子也。
螟。
冬，齊人來歸衛寶。此衛寶也，則齊人曷為來歸之？衛人歸之也。衛人歸之，則其稱齊人何？讓乎我也。其讓乎我奈何？齊侯曰：「此非寡人之力，魯侯之力也。」
六年春，王三月，王人子突救衛。王人者何？微者也。子突者何？貴也。貴則其稱人何？系諸人也。曷為系諸人？王人耳。
夏，六月，衛侯朔入於衛。衛侯朔何以名？絕。曷為絕之？犯命也。其言入何？篡辭也。
秋，公至自伐衛。曷為或言致會？或言致伐？得意致會，不得意致伐。衛侯朔入於衛，何以致伐？不敢勝天子也。
螟。
冬，齊人來歸衛寶。此衛寶也，則齊人曷為來歸之？衛人歸之也。衛人歸之，則其稱齊人何？讓乎我也。其讓乎我奈何？齊侯曰：「此非寡人之力，魯侯之力也。」
