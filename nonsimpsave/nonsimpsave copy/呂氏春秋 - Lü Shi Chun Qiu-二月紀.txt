一曰──
仲春之月：日在奎，昏弧中，旦建星中。其日甲乙。其帝太皞。其神句芒。其蟲鱗。其音角。律中夾鐘。其數八。其味酸。其臭羶。其祀戶。祭先脾。始雨水。桃李華。蒼庚鳴。鷹化為鳩。天子居青陽太廟，乘鸞輅，駕蒼龍，載青旂，衣青衣，服青玉，食麥與羊，其器疏以達。
是月也，安萌牙，養幼少，存諸孤。擇元日，命人社。命有司，省囹圄，去桎梏，無肆掠，止獄訟。
是月也，玄鳥至。至之日，以太牢祀於高禖。天子親往，后妃率九嬪御，乃禮天子所御，帶以弓韣，授以弓矢於高禖之前。
是月也，日夜分。雷乃發聲，始電。蟄蟲咸動，開戶始出。先雷三日，奮鐸以令于兆民曰：「雷且發聲，有不戒其容止者，生子不備，必有凶災。」日夜分，則同度量，鈞衡石，角斗桶，正權概。
是月也，耕者少舍，乃修闔扇，寢廟必備。無作大事，以妨農功。
是月也，無竭川澤，無漉陂池，無焚山林。天子乃獻羔開冰，先薦寢廟。上丁，命樂正，入舞舍采，天子乃率三公九卿諸侯親往視之。中丁，又命樂正，入學習樂。
是月也，祀不用犧牲，用圭璧，更皮幣。
仲春行秋令，則其國大水，寒氣總至，寇戎來征。行冬令，則陽氣不勝，麥乃不熟，民多相掠。行夏令，則國乃大旱，煖氣早來，蟲螟為害。
一曰──
仲春之月：日在奎，昏弧中，旦建星中。其日甲乙。其帝太皞。其神句芒。其蟲鱗。其音角。律中夾鐘。其數八。其味酸。其臭羶。其祀戶。祭先脾。始雨水。桃李華。蒼庚鳴。鷹化為鳩。天子居青陽太廟，乘鸞輅，駕蒼龍，載青旂，衣青衣，服青玉，食麥與羊，其器疏以達。
是月也，安萌牙，養幼少，存諸孤。擇元日，命人社。命有司，省囹圄，去桎梏，無肆掠，止獄訟。
是月也，玄鳥至。至之日，以太牢祀於高禖。天子親往，后妃率九嬪御，乃禮天子所御，帶以弓韣，授以弓矢於高禖之前。
是月也，日夜分。雷乃發聲，始電。蟄蟲咸動，開戶始出。先雷三日，奮鐸以令于兆民曰：「雷且發聲，有不戒其容止者，生子不備，必有凶災。」日夜分，則同度量，鈞衡石，角斗桶，正權概。
是月也，耕者少舍，乃修闔扇，寢廟必備。無作大事，以妨農功。
是月也，無竭川澤，無漉陂池，無焚山林。天子乃獻羔開冰，先薦寢廟。上丁，命樂正，入舞舍采，天子乃率三公九卿諸侯親往視之。中丁，又命樂正，入學習樂。
是月也，祀不用犧牲，用圭璧，更皮幣。
仲春行秋令，則其國大水，寒氣總至，寇戎來征。行冬令，則陽氣不勝，麥乃不熟，民多相掠。行夏令，則國乃大旱，煖氣早來，蟲螟為害。
