十有二年春，薛伯定卒。
夏，葬薛襄公。
叔孫州仇帥師墮郈。
衛公孟彄帥師伐曹。
季孫斯、仲孫何忌帥師墮費。曷為帥師墮郈？帥師墮費？孔子行乎季孫，三月不違，曰：「家不藏甲，邑無百雉之城。」於是帥師墮郈，帥師墮費。雉者何？五板而堵，五堵而雉，百雉而城。
秋，大雩。
冬，十月癸亥，公會晉侯，盟于黃。
十有一月丙寅朔，日有食之。公至自黃。
十有二月，公圍成，公至自圍成。
十有二年春，薛伯定卒。
夏，葬薛襄公。
叔孫州仇帥師墮郈。
衛公孟彄帥師伐曹。
季孫斯、仲孫何忌帥師墮費。曷為帥師墮郈？帥師墮費？孔子行乎季孫，三月不違，曰：「家不藏甲，邑無百雉之城。」於是帥師墮郈，帥師墮費。雉者何？五板而堵，五堵而雉，百雉而城。
秋，大雩。
冬，十月癸亥，公會晉侯，盟于黃。
十有一月丙寅朔，日有食之。公至自黃。
十有二月，公圍成，公至自圍成。
