三年春，楚公子嬰齊帥師伐吳。
公如晉。
夏，四月壬戌，公及晉侯盟于長樗。
公至自晉。
六月，公會單子、晉侯、宋公、衛侯、鄭伯、莒子、邾婁子、齊世子光；己未，同盟于雞澤。陳侯使袁僑如會。其言如會何？後會也。
戊寅，叔孫豹及諸侯之大夫及陳袁僑盟。曷為殊及陳袁僑？為其與袁僑盟也。
秋，公至自會。
冬，晉荀罃帥師伐許。
三年春，楚公子嬰齊帥師伐吳。
公如晉。
夏，四月壬戌，公及晉侯盟于長樗。
公至自晉。
六月，公會單子、晉侯、宋公、衛侯、鄭伯、莒子、邾婁子、齊世子光；己未，同盟于雞澤。陳侯使袁僑如會。其言如會何？後會也。
戊寅，叔孫豹及諸侯之大夫及陳袁僑盟。曷為殊及陳袁僑？為其與袁僑盟也。
秋，公至自會。
冬，晉荀罃帥師伐許。
