嗟茲楊柳，先生後傷，蔚茂炎夏，多陰可涼，伐之原野，樹之中塘，溉浸以時，日引月長，巨本洪枝，條脩遠楊，夭繞連枝，猗𨚗其旁，或拳句以逮下土，或擢跡而接穹蒼，綠葉累疊，鬱茂翳沈，蒙籠交錯，應風悲吟，鳴鵠集聚，百變其音。爾乃觀其四布，運其所臨，南垂大陽，北被宏陰，西奄梓園，東覆果林，規方冒乎半頃，清室莫與比深。於是朋友同好，几筵列行，論道飲燕，流川浮觴，殽核紛雜，賦詩斷章，各陳厥志，考以先王，賞恭罰慢，事有紀綱，洗觶酌樽，兕觥並揚，飲不至醉，樂不及荒，威儀抑抑，動合典章，退坐分別，其樂難忘。惟萬物之自然，固神妙之不如，意此楊樹，依我以生，未經一紀，我賴以寧，暑不御䈉，淒而涼清，內蔭我宗，外及有生，物有可貴，云何不銘。乃作斯賦，以敘厥情。
嗟茲楊柳，先生後傷，蔚茂炎夏，多陰可涼，伐之原野，樹之中塘，溉浸以時，日引月長，巨本洪枝，條脩遠楊，夭繞連枝，猗𨚗其旁，或拳句以逮下土，或擢跡而接穹蒼，綠葉累疊，鬱茂翳沈，蒙籠交錯，應風悲吟，鳴鵠集聚，百變其音。爾乃觀其四布，運其所臨，南垂大陽，北被宏陰，西奄梓園，東覆果林，規方冒乎半頃，清室莫與比深。於是朋友同好，几筵列行，論道飲燕，流川浮觴，殽核紛雜，賦詩斷章，各陳厥志，考以先王，賞恭罰慢，事有紀綱，洗觶酌樽，兕觥並揚，飲不至醉，樂不及荒，威儀抑抑，動合典章，退坐分別，其樂難忘。惟萬物之自然，固神妙之不如，意此楊樹，依我以生，未經一紀，我賴以寧，暑不御䈉，淒而涼清，內蔭我宗，外及有生，物有可貴，云何不銘。乃作斯賦，以敘厥情。
