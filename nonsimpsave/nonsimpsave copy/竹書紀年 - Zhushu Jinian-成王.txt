元年丁酉春正月，王即位，命冢宰周文公總百官。庚午，周公誥諸侯于皇門。夏六月，葬武王于畢。秋，王加元服。武庚以殷叛。周文公出居于東。
二年，奄人、徐人及淮夷入于邶以叛。秋，大雷電以風，王逆周文公于郊。遂伐殷。
三年，王師滅殷，殺武庚祿父。遷殷民于衛。遂伐奄，滅蒲姑。
四年春正月，初朝于廟。夏四月，初嘗麥。王師伐淮夷，遂入奄。
五年春正月，王在奄，遷其君于蒲姑。夏五月，王至自奄。遷殷民于洛邑，遂營成周。
六年，大蒐于岐陽。
七年，周公復政于王。春二月，王如豐。三月，召康公如洛度邑。甲子，周文公誥多士于成周，遂城東都。王如東都，諸侯來朝。冬，王歸自東都。立高圉廟。
八年春正月，王初莅阼親政。命魯侯禽父、齊侯伋遷庶殷于魯。作《象舞》。冬十月，王師滅唐，遷其民于杜。
九年春正月，有事于太廟，初用《勺》。肅慎氏來朝，王使榮伯錫肅慎氏命。
十年，王命唐叔虞為侯。越裳氏來朝。周文公出居于豐。
十一年春正月，王如豐。唐叔獻嘉禾，王命唐叔歸禾于周文公。王命周平公治東都。
十二年，王帥、燕師城韓。王錫韓侯命。
十三年，王師會齊侯、魯侯伐戎。夏六月，魯大禘于周公廟。
十四年，秦師圍曲城，克之。冬，洛邑告成。
十八年春正月，王如洛邑定鼎。鳳凰見，遂有事于河。
十九年，王巡狩侯、甸、方岳，召康公從。歸于宗周，遂正百官。黜豐侯。
二十一年，除治象。周文公薨于豐。
二十二年，葬周文公于畢。
二十四年，於越來賓。
二十五年，王大會諸侯于東都，四夷來賓。冬十月，歸自東都，有事于太廟。
三十年，離戎來賓。
三十三年，王遊于卷阿，召康公從。歸于宗周。命王世子釗如房逆女，房伯祈歸于宗周。
三十四年，雨金于咸陽。
三十七年夏四月乙丑，王陟。
元年丁酉春正月，王即位，命冢宰周文公總百官。庚午，周公誥諸侯于皇門。夏六月，葬武王于畢。秋，王加元服。武庚以殷叛。周文公出居于東。
二年，奄人、徐人及淮夷入于邶以叛。秋，大雷電以風，王逆周文公于郊。遂伐殷。
三年，王師滅殷，殺武庚祿父。遷殷民于衛。遂伐奄，滅蒲姑。
四年春正月，初朝于廟。夏四月，初嘗麥。王師伐淮夷，遂入奄。
五年春正月，王在奄，遷其君于蒲姑。夏五月，王至自奄。遷殷民于洛邑，遂營成周。
六年，大蒐于岐陽。
七年，周公復政于王。春二月，王如豐。三月，召康公如洛度邑。甲子，周文公誥多士于成周，遂城東都。王如東都，諸侯來朝。冬，王歸自東都。立高圉廟。
八年春正月，王初莅阼親政。命魯侯禽父、齊侯伋遷庶殷于魯。作《象舞》。冬十月，王師滅唐，遷其民于杜。
九年春正月，有事于太廟，初用《勺》。肅慎氏來朝，王使榮伯錫肅慎氏命。
十年，王命唐叔虞為侯。越裳氏來朝。周文公出居于豐。
十一年春正月，王如豐。唐叔獻嘉禾，王命唐叔歸禾于周文公。王命周平公治東都。
十二年，王帥、燕師城韓。王錫韓侯命。
十三年，王師會齊侯、魯侯伐戎。夏六月，魯大禘于周公廟。
十四年，秦師圍曲城，克之。冬，洛邑告成。
十八年春正月，王如洛邑定鼎。鳳凰見，遂有事于河。
十九年，王巡狩侯、甸、方岳，召康公從。歸于宗周，遂正百官。黜豐侯。
二十一年，除治象。周文公薨于豐。
二十二年，葬周文公于畢。
二十四年，於越來賓。
二十五年，王大會諸侯于東都，四夷來賓。冬十月，歸自東都，有事于太廟。
三十年，離戎來賓。
三十三年，王遊于卷阿，召康公從。歸于宗周。命王世子釗如房逆女，房伯祈歸于宗周。
三十四年，雨金于咸陽。
三十七年夏四月乙丑，王陟。
