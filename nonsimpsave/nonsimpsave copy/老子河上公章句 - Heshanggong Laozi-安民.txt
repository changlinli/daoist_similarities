不尚賢，賢謂世俗之賢，辯口明文，離道行權，去質為文也。不尚者，不貴之以祿，不貴之以官。使民不爭。不爭功名，返自然也。不貴難得之貨，言人君不御好珍寶，黃金棄於山，珠玉捐於淵也。使民不為盜。上化清靜，下無貪人。不見可欲，放鄭聲，遠美人。使心不亂。不邪淫，不惑亂也。是以聖人之治，說聖人治國與治身同也。虛其心，除嗜欲，去亂煩。實其腹，懷道抱一守，五神也。弱其志，和柔謙讓，不處權也。強其骨。愛精重施，髓滿骨堅。常使民無知無欲。返樸守淳。使夫知者不敢為也。思慮深，不輕言。為無為，不造作，動因循。則無不治。德化厚，百姓安。
不尚賢，賢謂世俗之賢，辯口明文，離道行權，去質為文也。不尚者，不貴之以祿，不貴之以官。使民不爭。不爭功名，返自然也。不貴難得之貨，言人君不御好珍寶，黃金棄於山，珠玉捐於淵也。使民不為盜。上化清靜，下無貪人。不見可欲，放鄭聲，遠美人。使心不亂。不邪淫，不惑亂也。是以聖人之治，說聖人治國與治身同也。虛其心，除嗜欲，去亂煩。實其腹，懷道抱一守，五神也。弱其志，和柔謙讓，不處權也。強其骨。愛精重施，髓滿骨堅。常使民無知無欲。返樸守淳。使夫知者不敢為也。思慮深，不輕言。為無為，不造作，動因循。則無不治。德化厚，百姓安。
