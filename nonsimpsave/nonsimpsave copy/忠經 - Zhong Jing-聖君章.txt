惟君以聖德監於萬邦。聖君在上，垂監於下。萬邦在下，觀行於上。自下至上，各有尊也。故王者上事於天，下事於地，中事於宗廟，以臨於人。王者至重，猶有所尊，況其下乎？則人化之，天下盡忠以奉上也。上行下化，理之自然。文王敬遜、虞芮遜畔是也。是以兢兢戒慎，日增其明。日增一日，德益明也。祿賢官能，式敷大化。惠澤長久，黎民咸懷。非懷不可以居祿，非化不可以懷人。任賢陳化，君之要也。故得皇猷丕丕，行於四方，揚於後代，以保社稷，以光祖考。君聖臣賢，化行名播。以光祖考，以嚴配社稷於無彊者也。蓋聖君之忠也。忠之為道，無所不通也。《詩》云：「昭事上帝，聿懷多福。」君以明德事天，天以多福與人君也。
惟君以聖德監於萬邦。聖君在上，垂監於下。萬邦在下，觀行於上。自下至上，各有尊也。故王者上事於天，下事於地，中事於宗廟，以臨於人。王者至重，猶有所尊，況其下乎？則人化之，天下盡忠以奉上也。上行下化，理之自然。文王敬遜、虞芮遜畔是也。是以兢兢戒慎，日增其明。日增一日，德益明也。祿賢官能，式敷大化。惠澤長久，黎民咸懷。非懷不可以居祿，非化不可以懷人。任賢陳化，君之要也。故得皇猷丕丕，行於四方，揚於後代，以保社稷，以光祖考。君聖臣賢，化行名播。以光祖考，以嚴配社稷於無彊者也。蓋聖君之忠也。忠之為道，無所不通也。《詩》云：「昭事上帝，聿懷多福。」君以明德事天，天以多福與人君也。
