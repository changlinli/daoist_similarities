家人：乾剛俱變文明，內外相應。陰陽得位，居中履正。火上見風，《家人》之象。閑邪存誠，嗃嗃得中，互體見文明，家道明也。內平遇《坎》險象，《家人》難也，酌中之義在於六二，與《離》為飛伏。建始癸卯至戊申，積筭起戊申至丁未，金土入《離》《巽》，大夫居世，應九五立君位，五星從位起太陰，箕宿從位降己丑，分氣候，其數三十六。火木分形，陰陽得位，內外相資，二氣相合。君君臣臣，父父子子，兄兄弟弟。《易》曰：「《家人》嗃嗃，父子嘻嘻。」治家之道分於此也。吉凶之義，配五行進退，文明運動，變化之象。九三、適陰入《震》，風為雷合曰《益》，次降風雷《益》卦。
家人：乾剛俱變文明，內外相應。陰陽得位，居中履正。火上見風，《家人》之象。閑邪存誠，嗃嗃得中，互體見文明，家道明也。內平遇《坎》險象，《家人》難也，酌中之義在於六二，與《離》為飛伏。建始癸卯至戊申，積筭起戊申至丁未，金土入《離》《巽》，大夫居世，應九五立君位，五星從位起太陰，箕宿從位降己丑，分氣候，其數三十六。火木分形，陰陽得位，內外相資，二氣相合。君君臣臣，父父子子，兄兄弟弟。《易》曰：「《家人》嗃嗃，父子嘻嘻。」治家之道分於此也。吉凶之義，配五行進退，文明運動，變化之象。九三、適陰入《震》，風為雷合曰《益》，次降風雷《益》卦。
