元年春，王正月，公即位。
仲孫蔑會晉欒黡、宋華元、衛甯殖、曹人、莒人、邾婁人、滕人、薛人圍宋彭城。宋華元曷為與諸侯圍宋彭城？為宋誅也。其為宋誅奈何？魚石走之楚，楚為之伐宋，取彭城以封魚石。魚石之罪奈何？以入是為罪也。楚已取之矣，曷為系之宋？不與諸侯專封也。
夏，晉韓屈帥師伐鄭。
仲孫蔑會齊崔杼、曹人、邾婁人、杞人次于合。
秋，楚公子壬夫帥師侵宋。
九月辛酉，天王崩。
邾婁子來朝。
冬，衛侯使公孫剽來聘。
晉侯使荀罃來聘。
元年春，王正月，公即位。
仲孫蔑會晉欒黡、宋華元、衛甯殖、曹人、莒人、邾婁人、滕人、薛人圍宋彭城。宋華元曷為與諸侯圍宋彭城？為宋誅也。其為宋誅奈何？魚石走之楚，楚為之伐宋，取彭城以封魚石。魚石之罪奈何？以入是為罪也。楚已取之矣，曷為系之宋？不與諸侯專封也。
夏，晉韓屈帥師伐鄭。
仲孫蔑會齊崔杼、曹人、邾婁人、杞人次于合。
秋，楚公子壬夫帥師侵宋。
九月辛酉，天王崩。
邾婁子來朝。
冬，衛侯使公孫剽來聘。
晉侯使荀罃來聘。
