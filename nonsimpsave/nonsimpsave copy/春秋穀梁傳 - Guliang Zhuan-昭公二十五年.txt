二十有五年春，叔孫婼如宋。
夏，叔倪會晉趙鞅、宋樂大心、衛北宮喜、鄭游吉、曹人、邾人、滕人、薛人、小邾人於黃父。有鴝鵒來巢。一有一亡曰有。來者，來中國也。鴝鵒穴者而曰巢，或曰：增之也。
秋，七月上辛，大雩。季辛，又雩。季者，有中之辭也。又，有繼之辭也。
九月乙亥，公孫於齊。孫之為言，猶孫也。諱奔也。次於陽州。次，止也。齊侯唁公於野井。吊失國曰唁。唁公不得入於魯也。
冬，十月戊辰，叔孫婼卒。
十有一月己亥，宋公佐卒於曲棘。邡公也。
十有二月，齊侯取鄆。取，易辭也。內不言取，以其為公取之，故易言之也。
二十有五年春，叔孫婼如宋。
夏，叔倪會晉趙鞅、宋樂大心、衛北宮喜、鄭游吉、曹人、邾人、滕人、薛人、小邾人於黃父。有鴝鵒來巢。一有一亡曰有。來者，來中國也。鴝鵒穴者而曰巢，或曰：增之也。
秋，七月上辛，大雩。季辛，又雩。季者，有中之辭也。又，有繼之辭也。
九月乙亥，公孫於齊。孫之為言，猶孫也。諱奔也。次於陽州。次，止也。齊侯唁公於野井。吊失國曰唁。唁公不得入於魯也。
冬，十月戊辰，叔孫婼卒。
十有一月己亥，宋公佐卒於曲棘。邡公也。
十有二月，齊侯取鄆。取，易辭也。內不言取，以其為公取之，故易言之也。
