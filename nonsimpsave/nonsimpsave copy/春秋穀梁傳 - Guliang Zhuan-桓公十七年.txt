十有七年春，正月丙辰，公會齊侯、紀侯，盟於黃。二月丙午，公及邾儀父盟於趡。
夏，五月丙午，及齊師戰於郎。內諱敗，舉其可道者也。不言其人，以吾敗也。不言及之者，為內諱也。
六月丁丑，蔡侯封人卒。
秋，八月，蔡季自陳歸於蔡。蔡季，蔡之貴者也。自陳，陳有奉焉爾。癸巳，葬蔡桓侯。及宋人、衛人伐邾。
冬，十月朔，日有食之。言朔不言日，食既朔也。
十有七年春，正月丙辰，公會齊侯、紀侯，盟於黃。二月丙午，公及邾儀父盟於趡。
夏，五月丙午，及齊師戰於郎。內諱敗，舉其可道者也。不言其人，以吾敗也。不言及之者，為內諱也。
六月丁丑，蔡侯封人卒。
秋，八月，蔡季自陳歸於蔡。蔡季，蔡之貴者也。自陳，陳有奉焉爾。癸巳，葬蔡桓侯。及宋人、衛人伐邾。
冬，十月朔，日有食之。言朔不言日，食既朔也。
