三十年春，王正月。
夏，狄侵齊。
秋，衛殺其大夫元咺及公子瑕。衛侯未至，其稱國以殺何？道殺也。
衛侯鄭歸于衛。此殺其大夫，其言歸何？歸惡乎元咺也。曷為歸惡乎元咺？元咺之事君也，君出則己入，君入則己出，以為不臣也。
晉人、秦人圍鄭。
介人侵蕭。
冬，天王使宰周公來聘。
公子遂如京師，遂如晉。大夫無遂事，此其言遂何？公不得為政爾。
三十年春，王正月。
夏，狄侵齊。
秋，衛殺其大夫元咺及公子瑕。衛侯未至，其稱國以殺何？道殺也。
衛侯鄭歸于衛。此殺其大夫，其言歸何？歸惡乎元咺也。曷為歸惡乎元咺？元咺之事君也，君出則己入，君入則己出，以為不臣也。
晉人、秦人圍鄭。
介人侵蕭。
冬，天王使宰周公來聘。
公子遂如京師，遂如晉。大夫無遂事，此其言遂何？公不得為政爾。
