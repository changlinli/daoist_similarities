大道廢，有仁義。大道之時，家有孝子，戶有忠信，仁義不見也。大道廢不用，惡逆生，乃有仁義可傳道。智慧出，有大偽。智慧之君賤德而貴言，賤質而貴文，下則應之以為大偽姦詐。六親不和，有孝慈。六紀絕，親戚不合，乃有孝慈相牧養也。國家昏亂，有忠臣。政令不明，上下相怨，邪僻爭權，乃有忠臣匡正其君也。此言天下太平不知仁，人盡無欲不知廉，各自潔己不知貞。大道之世，仁義沒，孝慈滅，猶日中盛明，眾星失光。
大道廢，有仁義。大道之時，家有孝子，戶有忠信，仁義不見也。大道廢不用，惡逆生，乃有仁義可傳道。智慧出，有大偽。智慧之君賤德而貴言，賤質而貴文，下則應之以為大偽姦詐。六親不和，有孝慈。六紀絕，親戚不合，乃有孝慈相牧養也。國家昏亂，有忠臣。政令不明，上下相怨，邪僻爭權，乃有忠臣匡正其君也。此言天下太平不知仁，人盡無欲不知廉，各自潔己不知貞。大道之世，仁義沒，孝慈滅，猶日中盛明，眾星失光。
