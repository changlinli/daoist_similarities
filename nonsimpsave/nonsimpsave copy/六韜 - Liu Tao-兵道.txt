武王問太公曰：「兵道如何？」太公曰：「凡兵之道，莫過乎一。一者、能獨往獨來。黃帝曰：一者、階於道，幾於神。用之在於機，顯之在於勢，成之在於君。故聖王號兵為凶器，不得已而用之。今商王知存而不知亡，知樂而不知殃。夫存者非存，在於慮亡。樂者非樂，在於慮殃。今王已慮其源，豈憂其流乎。」
武王曰：「兩軍相遇，彼不可來，此不可往，各設固備，未敢先發。我欲襲之，不得其利，為之奈何？」太公曰：「外亂而內整，示飢而實飽，內精而外鈍，一合一離，一聚一散，陰其謀，密其機；高其壘，伏其銳。士寂若無聲，敵不知我所備。欲其西，襲其東。」
武王曰：「敵知我情，通我謀，為之奈何？」太公曰：「兵勝之術，密察敵人之機而速乘其利，復疾擊其不意。」
武王問太公曰：「兵道如何？」太公曰：「凡兵之道，莫過乎一。一者、能獨往獨來。黃帝曰：一者、階於道，幾於神。用之在於機，顯之在於勢，成之在於君。故聖王號兵為凶器，不得已而用之。今商王知存而不知亡，知樂而不知殃。夫存者非存，在於慮亡。樂者非樂，在於慮殃。今王已慮其源，豈憂其流乎。」
武王曰：「兩軍相遇，彼不可來，此不可往，各設固備，未敢先發。我欲襲之，不得其利，為之奈何？」太公曰：「外亂而內整，示飢而實飽，內精而外鈍，一合一離，一聚一散，陰其謀，密其機；高其壘，伏其銳。士寂若無聲，敵不知我所備。欲其西，襲其東。」
武王曰：「敵知我情，通我謀，為之奈何？」太公曰：「兵勝之術，密察敵人之機而速乘其利，復疾擊其不意。」
