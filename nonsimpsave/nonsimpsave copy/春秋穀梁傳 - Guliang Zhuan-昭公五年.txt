五年春，王正月，捨中軍。貴復正也。楚殺其大夫屈申。公如晉。
夏，莒牟夷以牟婁及防茲來奔。以者，不以者也。來奔者不言出。及防茲，以大及小也。莒無大夫，其曰牟夷何也？以其地來也。地以來則何以書也？重地也。
秋，七月，公至自晉。戊辰，叔弓帥師，敗莒師於賁泉。狄人謂賁泉失台，號從中國，名從主人。秦伯卒。
冬，楚子、蔡侯、陳侯、許男、頓子、沈子、徐人、越人伐吳。
五年春，王正月，捨中軍。貴復正也。楚殺其大夫屈申。公如晉。
夏，莒牟夷以牟婁及防茲來奔。以者，不以者也。來奔者不言出。及防茲，以大及小也。莒無大夫，其曰牟夷何也？以其地來也。地以來則何以書也？重地也。
秋，七月，公至自晉。戊辰，叔弓帥師，敗莒師於賁泉。狄人謂賁泉失台，號從中國，名從主人。秦伯卒。
冬，楚子、蔡侯、陳侯、許男、頓子、沈子、徐人、越人伐吳。
