五年，春，公如齊。
夏，公至自齊。
秋，九月，齊高固來逆叔姬。
叔孫得臣卒。
冬，齊高固及子叔姬來。
楚人伐鄭。
五年，春，公如齊，高固使齊侯止公，請叔姬焉。
夏，公至自齊，書過也。
秋，九月，齊高固來逆女，自為也，故書曰，逆叔姬，即自逆也。
冬，來，反馬也。
楚子伐鄭，陳及楚平，晉荀林父救鄭伐陳。
五年，春，公如齊，高固使齊侯止公，請叔姬焉。
夏，公至自齊，書過也。
秋，九月，齊高固來逆女，自為也，故書曰，逆叔姬，即自逆也。
冬，來，反馬也。
楚子伐鄭，陳及楚平，晉荀林父救鄭伐陳。
