朱仲者，會稽人也，常於會稽市上販珠。漢高後時，下書募三寸珠。仲讀購書笑曰：「直值汝矣。」齎三寸珠詣闕上書。珠好過度，即賜五百金。魯元公主復私以七百金，從仲購珠。仲獻四寸珠，送置於闕即去。下書會稽徵聘，不知所在。景帝時，復來獻三寸珠數十枚，輒去，不知所之云。
朱仲無欲，聊寄賈商。俯窺驪龍，捫此夜光。發跡會稽，曜奇咸陽。施而不德，歷世彌彰。
朱仲者，會稽人也，常於會稽市上販珠。漢高後時，下書募三寸珠。仲讀購書笑曰：「直值汝矣。」齎三寸珠詣闕上書。珠好過度，即賜五百金。魯元公主復私以七百金，從仲購珠。仲獻四寸珠，送置於闕即去。下書會稽徵聘，不知所在。景帝時，復來獻三寸珠數十枚，輒去，不知所之云。
朱仲無欲，聊寄賈商。俯窺驪龍，捫此夜光。發跡會稽，曜奇咸陽。施而不德，歷世彌彰。
