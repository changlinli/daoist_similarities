八年春，王正月，公如晉。
夏，葬鄭僖公。鄭人侵蔡，獲蔡公子濕。人，微者也。侵，淺事也。而獲公子，公子病矣。季孫宿會晉侯、鄭伯、齊人、宋人、衛人、邾人於邢丘。見魯之失正也，公在而大夫會也。公至自晉。莒人伐我東鄙。
秋，九月，大雩。
冬，楚公子貞帥師伐鄭。晉侯使士匄來聘。
八年春，王正月，公如晉。
夏，葬鄭僖公。鄭人侵蔡，獲蔡公子濕。人，微者也。侵，淺事也。而獲公子，公子病矣。季孫宿會晉侯、鄭伯、齊人、宋人、衛人、邾人於邢丘。見魯之失正也，公在而大夫會也。公至自晉。莒人伐我東鄙。
秋，九月，大雩。
冬，楚公子貞帥師伐鄭。晉侯使士匄來聘。
