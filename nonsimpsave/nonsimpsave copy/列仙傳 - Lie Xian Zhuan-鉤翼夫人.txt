鉤翼夫人者，齊人也，姓趙。少時好清淨，病臥六年，右手拳屈，飲食少。望氣者云：「東北有貴人氣。」推而得之。召到，姿色甚偉。武帝披其手，得一玉鉤，而手尋展，遂幸而生昭帝。後武帝害之，殯屍不冷，而香一月間。後昭帝即位，更葬之，棺內但有絲履。故名其宮曰鉤翼。後避諱，改為弋廟。闈有神祠、閣在焉。
婉婉弱媛，廟符授鉤。誕育嘉嗣，皇祚惟休。武之不達，背德致仇。委身受戮，屍滅芳流。
鉤翼夫人者，齊人也，姓趙。少時好清淨，病臥六年，右手拳屈，飲食少。望氣者云：「東北有貴人氣。」推而得之。召到，姿色甚偉。武帝披其手，得一玉鉤，而手尋展，遂幸而生昭帝。後武帝害之，殯屍不冷，而香一月間。後昭帝即位，更葬之，棺內但有絲履。故名其宮曰鉤翼。後避諱，改為弋廟。闈有神祠、閣在焉。
婉婉弱媛，廟符授鉤。誕育嘉嗣，皇祚惟休。武之不達，背德致仇。委身受戮，屍滅芳流。
