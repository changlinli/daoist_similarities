文賓者，太丘鄉人也，賣草履為業。數取嫗，數十年，輒棄之。後時故嫗壽老，年九十餘，續見賓年更壯。他時嫗拜賓涕泣，賓謝曰：「不宜。至正月朝，儻能會鄉亭西社中邪？」嫗老，夜從兒孫行十餘里，坐社中待之。須臾，賓到，大驚：「汝好道邪？知汝爾，前不去汝也。」教令服菊花、地膚、桑上寄生、松子，取以益氣。嫗亦更壯，復百餘年見云。
文賓養生，納氣玄虛。松菊代御，煉質鮮膚。故妻好道，拜泣踟躕。引過告術，延齡百餘。
文賓者，太丘鄉人也，賣草履為業。數取嫗，數十年，輒棄之。後時故嫗壽老，年九十餘，續見賓年更壯。他時嫗拜賓涕泣，賓謝曰：「不宜。至正月朝，儻能會鄉亭西社中邪？」嫗老，夜從兒孫行十餘里，坐社中待之。須臾，賓到，大驚：「汝好道邪？知汝爾，前不去汝也。」教令服菊花、地膚、桑上寄生、松子，取以益氣。嫗亦更壯，復百餘年見云。
文賓養生，納氣玄虛。松菊代御，煉質鮮膚。故妻好道，拜泣踟躕。引過告術，延齡百餘。
