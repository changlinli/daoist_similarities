竇固，字孟孫，少為黃門郎，謙讓有節操。
中元二年，以竇固為中郎將，監羽林左騎。破西羌還，是時竇氏公、侯、二千石並在朝廷，門內尚三公主，賞賜恩寵榮於當世，親戚功臣無與為等也。
明帝欲征匈奴，竇固議曰：「塞外草美，馬不須穀。」
竇固為奉車都尉，與駙馬都尉耿秉等北征匈奴，遂滅西域，開通三十六國。在邊數年，羌胡親愛之。羌胡見客，炙肉未熟，人人長跪前割之，血流指間，進之於固，固輒為啗，不穢賤之，是以愛之如父母也。
竇固，字孟孫，為衛尉，奉兩宮宿衛。上而見重當世，仁厚恭謹；下而賑施宗族，甚有名稱。
竇固，字孟孫，少為黃門郎，謙讓有節操。
中元二年，以竇固為中郎將，監羽林左騎。破西羌還，是時竇氏公、侯、二千石並在朝廷，門內尚三公主，賞賜恩寵榮於當世，親戚功臣無與為等也。
明帝欲征匈奴，竇固議曰：「塞外草美，馬不須穀。」
竇固為奉車都尉，與駙馬都尉耿秉等北征匈奴，遂滅西域，開通三十六國。在邊數年，羌胡親愛之。羌胡見客，炙肉未熟，人人長跪前割之，血流指間，進之於固，固輒為啗，不穢賤之，是以愛之如父母也。
竇固，字孟孫，為衛尉，奉兩宮宿衛。上而見重當世，仁厚恭謹；下而賑施宗族，甚有名稱。
