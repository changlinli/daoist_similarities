二十年春，新作南門。何以書？譏。何譏爾？門有古常也。
夏，郜子來朝。郜子者何？失地之君也。何以不名？兄弟辭也。
五月乙巳，西宮災。西宮者何？小寢也。小寢則曷為謂之西宮？有西宮則有東宮矣。魯子曰：「以有西宮，亦知諸侯之有三宮也。」西宮災，何以書？記災也。
鄭人入滑。
秋，齊人、狄人盟于邢。
冬，楚人伐隨。
二十年春，新作南門。何以書？譏。何譏爾？門有古常也。
夏，郜子來朝。郜子者何？失地之君也。何以不名？兄弟辭也。
五月乙巳，西宮災。西宮者何？小寢也。小寢則曷為謂之西宮？有西宮則有東宮矣。魯子曰：「以有西宮，亦知諸侯之有三宮也。」西宮災，何以書？記災也。
鄭人入滑。
秋，齊人、狄人盟于邢。
冬，楚人伐隨。
