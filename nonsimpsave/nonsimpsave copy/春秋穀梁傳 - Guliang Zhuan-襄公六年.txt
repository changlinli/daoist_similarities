六年春，王三月壬午，杞伯姑容卒。
夏，宋華弱來奔。
秋，葬杞桓公。滕子來朝。莒人滅繒。非滅也。中國日，卑國月，夷狄時。繒，中國也；而時，非滅也。家有既亡，國有既滅。滅而不自知，由別之而不別也。莒人滅繒，非滅也，非立異姓以蒞祭祀，滅亡之道也。
冬，叔孫豹如邾。季孫宿如晉。
十有二月，齊侯滅萊。
六年春，王三月壬午，杞伯姑容卒。
夏，宋華弱來奔。
秋，葬杞桓公。滕子來朝。莒人滅繒。非滅也。中國日，卑國月，夷狄時。繒，中國也；而時，非滅也。家有既亡，國有既滅。滅而不自知，由別之而不別也。莒人滅繒，非滅也，非立異姓以蒞祭祀，滅亡之道也。
冬，叔孫豹如邾。季孫宿如晉。
十有二月，齊侯滅萊。
