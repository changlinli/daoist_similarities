剝：柔長剛減，天地盈虛，體象金為本，隨時運變，水土用事。成剝之義，出於上九。《易》云：「碩果不食，君子得輿，小人剝廬。」與《艮》為飛伏，天子治世，反應大夫。建甲戌至己卯，陰陽定候，積筭起己卯木，至戊寅木，周而復始。純土配金用事，五星從位起鎮星，張宿從位降丙子，金土分氣三十六。《易象》云：「山附於地，《剝》。」君子俟時，不可苟變，存身避害，與時消息。春夏始生，天氣盛大；秋冬嚴殺，天氣消滅。故當《剝》道已成，陰盛不可逆，陽息陰專，升降六爻，反為游魂，盪入《晉》。
剝：柔長剛減，天地盈虛，體象金為本，隨時運變，水土用事。成剝之義，出於上九。《易》云：「碩果不食，君子得輿，小人剝廬。」與《艮》為飛伏，天子治世，反應大夫。建甲戌至己卯，陰陽定候，積筭起己卯木，至戊寅木，周而復始。純土配金用事，五星從位起鎮星，張宿從位降丙子，金土分氣三十六。《易象》云：「山附於地，《剝》。」君子俟時，不可苟變，存身避害，與時消息。春夏始生，天氣盛大；秋冬嚴殺，天氣消滅。故當《剝》道已成，陰盛不可逆，陽息陰專，升降六爻，反為游魂，盪入《晉》。
