李忠，字仲都，父為高密中尉，忠發兵奉世祖，為右將軍，封武固侯。時無綬，上自解所佩綬以賜之。
上初至不脫衣帶，衣服垢薄，使忠解澣長襦，忠更作新袍恊鮮支小單衣狲而上之。
上會諸將，問破賊所得物，唯李忠獨無所掠。上曰：「我欲賜之，諸君無望乎？」即以所乘大驪馬及繡被衣物賜之。
王郎遣將攻信都，信都大姓馬寵等開城內之，收太守宗廣及李忠母妻子，皆繫獄，而令親屬招呼忠。時寵弟從忠為校尉，忠即時召見，責數以背恩反城，因格殺之。諸將皆驚曰：「家屬在人手中，殺其弟，何猛也！」忠曰：「若縱賊不誅，則二心也。」上聞而美之，謂忠曰：「今吾兵已成也，將軍可歸救老母妻子。」忠曰：「蒙明公大恩，思得效命，誠不敢內顧宗親。」
病溼痺，免。
李忠，字仲都，父為高密中尉，忠發兵奉世祖，為右將軍，封武固侯。時無綬，上自解所佩綬以賜之。
上初至不脫衣帶，衣服垢薄，使忠解澣長襦，忠更作新袍恊鮮支小單衣狲而上之。
上會諸將，問破賊所得物，唯李忠獨無所掠。上曰：「我欲賜之，諸君無望乎？」即以所乘大驪馬及繡被衣物賜之。
王郎遣將攻信都，信都大姓馬寵等開城內之，收太守宗廣及李忠母妻子，皆繫獄，而令親屬招呼忠。時寵弟從忠為校尉，忠即時召見，責數以背恩反城，因格殺之。諸將皆驚曰：「家屬在人手中，殺其弟，何猛也！」忠曰：「若縱賊不誅，則二心也。」上聞而美之，謂忠曰：「今吾兵已成也，將軍可歸救老母妻子。」忠曰：「蒙明公大恩，思得效命，誠不敢內顧宗親。」
病溼痺，免。
