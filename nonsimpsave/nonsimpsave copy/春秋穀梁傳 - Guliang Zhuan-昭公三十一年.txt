三十有一年春，王正月，公在乾侯。季孫意如會晉荀櫟於適歷。
夏，四月丁巳，薛伯谷卒。晉侯使荀櫟唁公於乾侯。唁公不得入於魯也，曰：「既為君言之矣，不可者意如也。」
秋，葬薛獻公。
冬，黑肱以濫來奔。其不言邾黑肱何也？別乎邾也。其不言濫子何也？非天子所封也。來奔，內不言叛也。
十有二月辛亥朔，日有食之。
三十有一年春，王正月，公在乾侯。季孫意如會晉荀櫟於適歷。
夏，四月丁巳，薛伯谷卒。晉侯使荀櫟唁公於乾侯。唁公不得入於魯也，曰：「既為君言之矣，不可者意如也。」
秋，葬薛獻公。
冬，黑肱以濫來奔。其不言邾黑肱何也？別乎邾也。其不言濫子何也？非天子所封也。來奔，內不言叛也。
十有二月辛亥朔，日有食之。
