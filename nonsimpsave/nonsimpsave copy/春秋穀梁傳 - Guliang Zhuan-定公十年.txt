十年春，王三月，及齊平。
夏，公會齊侯於頰谷。公至自頰谷。離會不致，何為致也？危之也。危之，則以地致何也？為危之也。其危奈何？曰頰谷之會，孔子相焉。兩君就壇，兩相相揖。齊人鼓噪而起，欲以執魯君。孔子歷階而上，不盡一等，而視歸乎齊侯，曰：「兩君合好，夷狄之民何為來？」為命司馬止之。齊侯逡巡而謝曰：「寡人之過也。」退而屬其二三大夫曰：「夫人率其君與之行古人之道，二三子獨率我而入夷狄之俗，何為？」罷會，齊人使優施舞於魯君之幕下。孔子曰：「笑君者罪當死！」使司馬行法焉，首足異門而出。齊人來歸鄆、言雚、龜、陰之田者，蓋為此也。因是以見雖有文事，必在武備，孔子於頰谷之會見之矣。晉趙鞅帥師圍衛。齊人來歸鄆、言雚、龜、陰之田叔孫州仇、仲孫何忌帥師圍郈。
秋，叔孫州仇、仲孫何忌帥師圍郈。宋樂大心出奔曹。宋公子地出奔陳。
冬，齊侯、衛侯、鄭游速會於安甫。叔孫州仇如齊。宋公之弟辰暨宋仲佗、石彄出奔陳。
十年春，王三月，及齊平。
夏，公會齊侯於頰谷。公至自頰谷。離會不致，何為致也？危之也。危之，則以地致何也？為危之也。其危奈何？曰頰谷之會，孔子相焉。兩君就壇，兩相相揖。齊人鼓噪而起，欲以執魯君。孔子歷階而上，不盡一等，而視歸乎齊侯，曰：「兩君合好，夷狄之民何為來？」為命司馬止之。齊侯逡巡而謝曰：「寡人之過也。」退而屬其二三大夫曰：「夫人率其君與之行古人之道，二三子獨率我而入夷狄之俗，何為？」罷會，齊人使優施舞於魯君之幕下。孔子曰：「笑君者罪當死！」使司馬行法焉，首足異門而出。齊人來歸鄆、言雚、龜、陰之田者，蓋為此也。因是以見雖有文事，必在武備，孔子於頰谷之會見之矣。晉趙鞅帥師圍衛。齊人來歸鄆、言雚、龜、陰之田叔孫州仇、仲孫何忌帥師圍郈。
秋，叔孫州仇、仲孫何忌帥師圍郈。宋樂大心出奔曹。宋公子地出奔陳。
冬，齊侯、衛侯、鄭游速會於安甫。叔孫州仇如齊。宋公之弟辰暨宋仲佗、石彄出奔陳。
