十有一年春，滕侯、薛侯來朝。其言朝何？諸侯來曰朝，大夫來曰聘。其兼言之何？微國也。
夏，五月，公會鄭伯于祁黎。
秋，七月壬午，公及齊侯、鄭伯入許。
冬，十有一月壬辰，公薨。何以不書葬？隱之也。何隱爾？弒也。弒則何以不書葬？《春秋》君弒，賊不討，不書葬，以為無臣子也。子沈子曰：「君弒，臣不討賊，非臣也。子不復讎，非子也。葬，生者之事也。《春秋》君弒，賊不討，不書葬，以為不系乎臣子也。」公薨何以不地？不忍言也。隱何以無正月？隱將讓乎桓，故不有其正月也。
十有一年春，滕侯、薛侯來朝。其言朝何？諸侯來曰朝，大夫來曰聘。其兼言之何？微國也。
夏，五月，公會鄭伯于祁黎。
秋，七月壬午，公及齊侯、鄭伯入許。
冬，十有一月壬辰，公薨。何以不書葬？隱之也。何隱爾？弒也。弒則何以不書葬？《春秋》君弒，賊不討，不書葬，以為無臣子也。子沈子曰：「君弒，臣不討賊，非臣也。子不復讎，非子也。葬，生者之事也。《春秋》君弒，賊不討，不書葬，以為不系乎臣子也。」公薨何以不地？不忍言也。隱何以無正月？隱將讓乎桓，故不有其正月也。
