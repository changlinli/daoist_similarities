季夏庚子，思道靜居。爰有飛鶚，集我屋隅。異物之來，吉凶之符。觀之歡然，覽考經書，在德為祥，棄常為妖，尋氣而應，天道不渝。昔在賈生，有識之士，忌茲服鳥，卒用喪己。咨我令考，信道秉真，變怪生家，謂之天神，脩德滅邪，化及其鄰。禍福無門，唯人所求，聽天任命，慎厥所脩。栖遲養志，老氏之疇，祿爵之來，秪增我憂。時去不索，時來不逆，庶幾中庸，仁義之宅。何思何慮，自今勤劇。
季夏庚子，思道靜居。爰有飛鶚，集我屋隅。異物之來，吉凶之符。觀之歡然，覽考經書，在德為祥，棄常為妖，尋氣而應，天道不渝。昔在賈生，有識之士，忌茲服鳥，卒用喪己。咨我令考，信道秉真，變怪生家，謂之天神，脩德滅邪，化及其鄰。禍福無門，唯人所求，聽天任命，慎厥所脩。栖遲養志，老氏之疇，祿爵之來，秪增我憂。時去不索，時來不逆，庶幾中庸，仁義之宅。何思何慮，自今勤劇。
