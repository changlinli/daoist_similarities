懷嬴者，秦穆之女，晉惠公太子之妃也。圉質於秦，穆公以嬴妻之。六年，圉將逃歸，謂嬴氏曰：「吾去國數年，子父之接忘，而秦晉之友不加親也。夫鳥飛反鄉，狐死首邱，我其首晉而死，子其與我行乎？」嬴氏對曰：「子，晉太子也。辱於秦，子之欲去，不亦宜乎！雖然，寡君使婢子侍執巾櫛以固子也。今吾不足以結子，是吾不肖也。從子而歸，是棄君也。言子之謀，是負妻之義也。三者無一可行，雖吾不從子也。子行矣，吾不敢泄言，亦不敢從也。子圉遂逃歸。君子謂懷嬴善處夫婦之間。
頌曰：晉圉質秦，配以懷嬴，圉將與逃，嬴不肯聽，亦不泄言，操心甚平，不告所從，無所阿傾。
懷嬴者，秦穆之女，晉惠公太子之妃也。圉質於秦，穆公以嬴妻之。六年，圉將逃歸，謂嬴氏曰：「吾去國數年，子父之接忘，而秦晉之友不加親也。夫鳥飛反鄉，狐死首邱，我其首晉而死，子其與我行乎？」嬴氏對曰：「子，晉太子也。辱於秦，子之欲去，不亦宜乎！雖然，寡君使婢子侍執巾櫛以固子也。今吾不足以結子，是吾不肖也。從子而歸，是棄君也。言子之謀，是負妻之義也。三者無一可行，雖吾不從子也。子行矣，吾不敢泄言，亦不敢從也。子圉遂逃歸。君子謂懷嬴善處夫婦之間。
頌曰：晉圉質秦，配以懷嬴，圉將與逃，嬴不肯聽，亦不泄言，操心甚平，不告所從，無所阿傾。
