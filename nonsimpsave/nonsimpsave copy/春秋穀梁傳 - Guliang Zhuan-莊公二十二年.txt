二十有二年春，王正月，肆大眚。肆，失也。眚，災也。災，紀也，失，故也。為嫌天子之葬也。癸丑，葬我小君文姜。小君，非君也。其曰君何也？以其為公配，可以言小君也。陳人殺其公子禦寇。言公子而不言大夫，公子未命為大夫也。其曰公子何也？公子之重視大夫，命以執公子。
夏，五月。
秋，七月丙申，及齊高傒盟於防。不言公，高傒伉也。
冬，公如齊納幣。納幣，大夫之事也。禮有納采，有問名，有納徵，有告期，四者備而後娶，禮也。公之親納幣，非禮也，故譏之。
二十有二年春，王正月，肆大眚。肆，失也。眚，災也。災，紀也，失，故也。為嫌天子之葬也。癸丑，葬我小君文姜。小君，非君也。其曰君何也？以其為公配，可以言小君也。陳人殺其公子禦寇。言公子而不言大夫，公子未命為大夫也。其曰公子何也？公子之重視大夫，命以執公子。
夏，五月。
秋，七月丙申，及齊高傒盟於防。不言公，高傒伉也。
冬，公如齊納幣。納幣，大夫之事也。禮有納采，有問名，有納徵，有告期，四者備而後娶，禮也。公之親納幣，非禮也，故譏之。
