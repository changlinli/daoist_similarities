北海敬王睦，顯宗之在東宮，尤見幸。而睦性謙恭好士，名儒宿德，莫不造門。永平中，法憲頗峻，睦乃謝絕賓客，放心音樂。歲終，遣中大夫奉璧朝賀，召而謂曰：「朝廷設問寡人，大夫將何辭對？」使者曰：「大王忠孝慈仁，敬賢樂士，臣雖螻蟻，敢不以實？」睦曰：「吁，子危我哉！此乃孤幼時進趨之行也。大夫其對以孤襲爵已來，志意衰惰，聲色是娛，犬馬是好。」使者受命而行。
北海敬王睦善草書，臨病，明帝驛馬令作草書尺牘十首焉。
北海敬王睦，顯宗之在東宮，尤見幸。而睦性謙恭好士，名儒宿德，莫不造門。永平中，法憲頗峻，睦乃謝絕賓客，放心音樂。歲終，遣中大夫奉璧朝賀，召而謂曰：「朝廷設問寡人，大夫將何辭對？」使者曰：「大王忠孝慈仁，敬賢樂士，臣雖螻蟻，敢不以實？」睦曰：「吁，子危我哉！此乃孤幼時進趨之行也。大夫其對以孤襲爵已來，志意衰惰，聲色是娛，犬馬是好。」使者受命而行。
北海敬王睦善草書，臨病，明帝驛馬令作草書尺牘十首焉。
