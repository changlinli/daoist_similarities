大道氾兮，言道氾氾，若浮若沉，若有若無，視之不見，說之難殊。其可左右。道可左可右，無所不宜。萬物恃之而生，恃，待也。萬物皆待道而生。而不辭，道不辭謝而逆止也。功成不名有，有道不名其有功也。愛養萬物而不為主。道雖愛養萬物，不如人主有所收取。常無欲，可名於小。道匿德藏名，怕然無為，似若微小也。萬物歸焉而不為主，萬物皆歸道受氣，道非如人主有所禁止也。可名為大。萬物橫來橫去，使名自在，故可名於大也。是以聖人終不為大，聖人法道匿德藏名，不為滿大。故能成其大。聖人以身師導，不言而化，萬事修治，故能成其大。
大道氾兮，言道氾氾，若浮若沉，若有若無，視之不見，說之難殊。其可左右。道可左可右，無所不宜。萬物恃之而生，恃，待也。萬物皆待道而生。而不辭，道不辭謝而逆止也。功成不名有，有道不名其有功也。愛養萬物而不為主。道雖愛養萬物，不如人主有所收取。常無欲，可名於小。道匿德藏名，怕然無為，似若微小也。萬物歸焉而不為主，萬物皆歸道受氣，道非如人主有所禁止也。可名為大。萬物橫來橫去，使名自在，故可名於大也。是以聖人終不為大，聖人法道匿德藏名，不為滿大。故能成其大。聖人以身師導，不言而化，萬事修治，故能成其大。
