十有七年春，齊人執鄭詹。人者，眾辭也。以人執，與之辭也。鄭詹，鄭之卑者。卑者不志，此其志，何也？以其逃來志之也。逃來則何志焉？將有其末，不得不錄其本也。鄭詹，鄭之佞人也。
夏，齊人殲於遂。殲者盡也。然則何為不言遂人盡齊人也？無遂之辭也。無遂則何為言遂？其猶存遂也。存遂奈何？曰齊人滅遂，使人戍之。遂之因氏飲戍者酒而殺之，齊人殲焉。此謂狎敵也。
秋，鄭詹自齊逃來。逃義曰逃。
冬，多麋。
十有七年春，齊人執鄭詹。人者，眾辭也。以人執，與之辭也。鄭詹，鄭之卑者。卑者不志，此其志，何也？以其逃來志之也。逃來則何志焉？將有其末，不得不錄其本也。鄭詹，鄭之佞人也。
夏，齊人殲於遂。殲者盡也。然則何為不言遂人盡齊人也？無遂之辭也。無遂則何為言遂？其猶存遂也。存遂奈何？曰齊人滅遂，使人戍之。遂之因氏飲戍者酒而殺之，齊人殲焉。此謂狎敵也。
秋，鄭詹自齊逃來。逃義曰逃。
冬，多麋。
