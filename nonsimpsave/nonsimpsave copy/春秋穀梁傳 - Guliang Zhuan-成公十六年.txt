十有六年春，王正月，雨，木冰。雨而木冰也。誌異也。《傳》曰：根枝折。
夏，四月辛未，滕子卒。鄭公孫喜帥師侵宋。
六月丙寅朔，日有食之。晉侯使欒黶來乞師。甲午晦，晉侯及楚子、鄭伯戰於鄢陵。楚子、鄭師敗績。日事遇晦曰晦。四體偏斷曰敗，此其敗則目也。楚不言師，君重於師也。楚殺其大夫公子側。
秋，公會晉侯、齊侯、衛侯、宋華元、邾人於沙隨。不見公。不見公者，可以見公也。可以見公而不見公，譏在諸侯也。公至自會。公會尹子、晉侯、齊國佐、邾人伐鄭。曹伯歸自京師。不言所歸，歸之善者也。出入不名，以為不失其國也。歸為善，自某歸次之。
九月，晉人執季孫行父，捨之於苕丘。執者不捨，而捨，公所也；執者致，而不致，公在也。何其執而辭也？猶存公也。存意，公亦存也？公存也。
冬，十月乙亥，叔孫僑如出奔齊。
十有二月乙丑，季孫行父及晉郤犨盟於扈。公至自會。乙酉，刺公子偃。大夫曰卒，正也。先刺後名，殺無罪也。
十有六年春，王正月，雨，木冰。雨而木冰也。誌異也。《傳》曰：根枝折。
夏，四月辛未，滕子卒。鄭公孫喜帥師侵宋。
六月丙寅朔，日有食之。晉侯使欒黶來乞師。甲午晦，晉侯及楚子、鄭伯戰於鄢陵。楚子、鄭師敗績。日事遇晦曰晦。四體偏斷曰敗，此其敗則目也。楚不言師，君重於師也。楚殺其大夫公子側。
秋，公會晉侯、齊侯、衛侯、宋華元、邾人於沙隨。不見公。不見公者，可以見公也。可以見公而不見公，譏在諸侯也。公至自會。公會尹子、晉侯、齊國佐、邾人伐鄭。曹伯歸自京師。不言所歸，歸之善者也。出入不名，以為不失其國也。歸為善，自某歸次之。
九月，晉人執季孫行父，捨之於苕丘。執者不捨，而捨，公所也；執者致，而不致，公在也。何其執而辭也？猶存公也。存意，公亦存也？公存也。
冬，十月乙亥，叔孫僑如出奔齊。
十有二月乙丑，季孫行父及晉郤犨盟於扈。公至自會。乙酉，刺公子偃。大夫曰卒，正也。先刺後名，殺無罪也。
