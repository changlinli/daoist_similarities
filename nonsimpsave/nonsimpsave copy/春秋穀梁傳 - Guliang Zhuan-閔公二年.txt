二年春，王正月，齊人遷陽。
夏，五月乙酉，吉禘於莊公。吉禘者，不吉者也。喪事未畢而舉吉祭，故非之也。
秋，八月辛丑，公薨。不地，故也。其不書葬，不以討母葬子也。
九月，夫人姜氏孫於邾。孫之為言猶孫也。諱奔也。公子慶父出奔莒。其曰出，絕之也。慶父不復見矣。
冬，齊高子來盟。其曰來，喜之也。其曰高子，貴之也。盟立僖公也。不言使何也？不以齊侯使高子也。十有二月，狄入衛。鄭棄其師。惡其長也。兼不反其眾，則是棄其師也。
二年春，王正月，齊人遷陽。
夏，五月乙酉，吉禘於莊公。吉禘者，不吉者也。喪事未畢而舉吉祭，故非之也。
秋，八月辛丑，公薨。不地，故也。其不書葬，不以討母葬子也。
九月，夫人姜氏孫於邾。孫之為言猶孫也。諱奔也。公子慶父出奔莒。其曰出，絕之也。慶父不復見矣。
冬，齊高子來盟。其曰來，喜之也。其曰高子，貴之也。盟立僖公也。不言使何也？不以齊侯使高子也。十有二月，狄入衛。鄭棄其師。惡其長也。兼不反其眾，則是棄其師也。
