十有三年春，晉侯使郤錡來乞師。乞，重辭也。古之人重師，故以乞言之也。
三月，公如京師。公如京師不月，月非如也。非如而曰如，不叛京師也。
夏，五月，公自京師，遂會晉侯、宋公、衛侯、鄭伯、曹伯、邾人、滕人伐秦。言受命，不敢叛周也。曹伯廬卒於師。《傳》曰：閔之也。公、大夫，在師曰師，在會曰會。
秋，七月，公至自伐秦。
冬，葬曹宣公。葬時，正也。
十有三年春，晉侯使郤錡來乞師。乞，重辭也。古之人重師，故以乞言之也。
三月，公如京師。公如京師不月，月非如也。非如而曰如，不叛京師也。
夏，五月，公自京師，遂會晉侯、宋公、衛侯、鄭伯、曹伯、邾人、滕人伐秦。言受命，不敢叛周也。曹伯廬卒於師。《傳》曰：閔之也。公、大夫，在師曰師，在會曰會。
秋，七月，公至自伐秦。
冬，葬曹宣公。葬時，正也。
