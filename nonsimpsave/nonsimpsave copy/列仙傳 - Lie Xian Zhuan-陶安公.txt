陶安公者，六安鑄冶師也，數行火。火一旦散，上行，紫色沖天。安公伏冶下求哀。須臾，朱雀止冶上曰：「安公安公，治與天通。七月七日，迎汝以赤龍。」至期，赤龍到。大雨，而安公騎之東南，上一城邑，數萬人眾共送視之，皆與辭決云。
安公縱火，紫炎洞熙。翩翩朱雀，銜信告時。奕奕朱虯，蜿然赴期。傾城仰覿，回首顧辭。
陶安公者，六安鑄冶師也，數行火。火一旦散，上行，紫色沖天。安公伏冶下求哀。須臾，朱雀止冶上曰：「安公安公，治與天通。七月七日，迎汝以赤龍。」至期，赤龍到。大雨，而安公騎之東南，上一城邑，數萬人眾共送視之，皆與辭決云。
安公縱火，紫炎洞熙。翩翩朱雀，銜信告時。奕奕朱虯，蜿然赴期。傾城仰覿，回首顧辭。
