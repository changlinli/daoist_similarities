舟：船也。古者，共鼓、貨狄，刳木為舟，剡木為楫，以濟不通。象形。凡舟之屬皆从舟。
俞：空中木為舟也。从亼从舟从巜。巜，水也。
船：舟也。从舟，鉛省聲。
䑣：船行也。从舟彡聲。
舳：艫也。从舟由聲。漢律名船方長為舳艫。一曰舟尾。
艫：舳艫也。一曰船頭。从舟盧聲。
𦨉：船行不安也。从舟，从刖省。讀若兀。
艐：船著不行也。从舟㚇聲。讀若䔂。
朕：我也。闕。
舫：船師也。《明堂月令》曰「舫人」。習水者。从舟方聲。
般：辟也。象舟之旋，从舟。从殳，殳，所以旋也。
服：用也。一曰車右騑，所以舟旋。从舟𠬝聲。
舸：舟也。从舟可聲。
艇：小舟也。从舟廷聲。
艅：艅艎，舟名。从舟余聲。經典通用餘皇。
艎：艅艎也。从舟皇聲。
舟：船也。古者，共鼓、貨狄，刳木為舟，剡木為楫，以濟不通。象形。凡舟之屬皆从舟。
俞：空中木為舟也。从亼从舟从巜。巜，水也。
船：舟也。从舟，鉛省聲。
䑣：船行也。从舟彡聲。
舳：艫也。从舟由聲。漢律名船方長為舳艫。一曰舟尾。
艫：舳艫也。一曰船頭。从舟盧聲。
𦨉：船行不安也。从舟，从刖省。讀若兀。
艐：船著不行也。从舟㚇聲。讀若䔂。
朕：我也。闕。
舫：船師也。《明堂月令》曰「舫人」。習水者。从舟方聲。
般：辟也。象舟之旋，从舟。从殳，殳，所以旋也。
服：用也。一曰車右騑，所以舟旋。从舟𠬝聲。
舸：舟也。从舟可聲。
艇：小舟也。从舟廷聲。
艅：艅艎，舟名。从舟余聲。經典通用餘皇。
艎：艅艎也。从舟皇聲。
