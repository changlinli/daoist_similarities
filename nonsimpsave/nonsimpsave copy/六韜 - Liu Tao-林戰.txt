武王問太公曰：「引兵深入諸侯之地，遇大林，與敵分林相拒。吾欲以守則固，以戰則勝。為之奈何？」太公曰：「使吾三軍，分為衝陳。便兵所處。弓弩為表，戟楯為裏。斬除草木，極廣吾道，以便戰所。高置旌旗，謹勑三軍，無使敵人知吾之情，是謂林戰。林戰之法，率吾矛戟，相與為伍。林間木踈，以騎為輔，戰車居前，見便則戰，不見便則止。林多險阻，必置衝陳，以備前後。三軍疾戰，敵人雖眾，其將可走。更戰更息，各按其部，是謂林戰之紀。」
武王問太公曰：「引兵深入諸侯之地，遇大林，與敵分林相拒。吾欲以守則固，以戰則勝。為之奈何？」太公曰：「使吾三軍，分為衝陳。便兵所處。弓弩為表，戟楯為裏。斬除草木，極廣吾道，以便戰所。高置旌旗，謹勑三軍，無使敵人知吾之情，是謂林戰。林戰之法，率吾矛戟，相與為伍。林間木踈，以騎為輔，戰車居前，見便則戰，不見便則止。林多險阻，必置衝陳，以備前後。三軍疾戰，敵人雖眾，其將可走。更戰更息，各按其部，是謂林戰之紀。」
