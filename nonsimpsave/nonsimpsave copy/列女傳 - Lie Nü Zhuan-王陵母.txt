漢丞相安國侯王陵之母也。陵，始為縣邑豪，高祖微時兄事陵。及高祖起沛，陵亦聚黨數千，以兵屬漢王。
項羽與漢為敵國，得陵母，置軍中。陵使至則東嚮坐陵母，欲以招陵。陵母既而私送使者泣曰：「為老妾語陵，善事漢王。漢王長者，無以老妾故，懷二心。言妾已死也。」乃伏劍而死，以固勉陵。項羽怒烹之，陵志益感，終與高祖定天下，位至丞相，封候，傳爵五世。君子謂：「王陵母能棄身立義，以成其子。」《詩》云：「我躬不閱，遑恤我後。」終身之仁也。陵母之仁及五世矣。
漢丞相安國侯王陵之母也。陵，始為縣邑豪，高祖微時兄事陵。及高祖起沛，陵亦聚黨數千，以兵屬漢王。
項羽與漢為敵國，得陵母，置軍中。陵使至則東嚮坐陵母，欲以招陵。陵母既而私送使者泣曰：「為老妾語陵，善事漢王。漢王長者，無以老妾故，懷二心。言妾已死也。」乃伏劍而死，以固勉陵。項羽怒烹之，陵志益感，終與高祖定天下，位至丞相，封候，傳爵五世。君子謂：「王陵母能棄身立義，以成其子。」《詩》云：「我躬不閱，遑恤我後。」終身之仁也。陵母之仁及五世矣。
