絕聖絕聖制作，反初守元。五帝垂象，倉頡作書，不如三皇結繩無文。棄智，棄智慧，反無為。民利百倍。農事修，公無私。絕仁棄義，絕仁之見恩惠，棄義之尚華言。民復孝慈。德化淳也。絕巧棄利，絕巧者，詐偽亂真也。棄利者，塞貪路閉權門也。盜賊無有。上化公正，下無邪私。此三者，謂上三事所棄絕也。以為文不足，以為文不足者，文不足以教民。故令有所屬。當如下句。見素抱樸，見素者，當抱素守真，不尚文飾也。抱朴者，當見其篤朴，以示下，故可法則。少私寡欲。少私者，正無私也。寡欲者，當知足也。
絕聖絕聖制作，反初守元。五帝垂象，倉頡作書，不如三皇結繩無文。棄智，棄智慧，反無為。民利百倍。農事修，公無私。絕仁棄義，絕仁之見恩惠，棄義之尚華言。民復孝慈。德化淳也。絕巧棄利，絕巧者，詐偽亂真也。棄利者，塞貪路閉權門也。盜賊無有。上化公正，下無邪私。此三者，謂上三事所棄絕也。以為文不足，以為文不足者，文不足以教民。故令有所屬。當如下句。見素抱樸，見素者，當抱素守真，不尚文飾也。抱朴者，當見其篤朴，以示下，故可法則。少私寡欲。少私者，正無私也。寡欲者，當知足也。
