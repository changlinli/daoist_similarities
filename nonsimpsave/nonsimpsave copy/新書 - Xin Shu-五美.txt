海內之勢，如身之使臂，臂之使指，莫不從制。諸侯之君，敢自殺，不敢反，心知必葅醢耳。不敢有異心，輻湊並進，而歸命天子。天子無可以徼倖之權，無起禍召亂之業，雖在細民，且知其安，故天下咸知陛下之明。
割地定制，齊為若干國，趙楚為若干國，制既各有理矣，於是齊悼惠王之子孫王之分地盡而止，趙幽王、楚元王之子孫亦各以次受其祖之分地，燕、吳、淮南他國皆然。其分地眾而子孫少者，建以為國，空而置之，須其子孫生者，舉使君之。諸侯之地，其削頗入漢者，為徙其侯國及封其子孫於彼也，所以數償之。故一寸之地，一人之眾，天子無所利焉，誠以定治而已，故天下咸知陛下之廉。
地制一定，宗室子孫，慮莫不王。制定之後，下無背叛之心，上無誅伐之志，上下懽親，諸侯順附，故天下咸知陛下之仁。
地制一定，則帝道還明，而臣心還正，法立而不犯，令行而不逆；貫高利幾之謀不生，機奇啟章之計不萌。細民鄉善，大臣效順，上使然也，故天下咸知陛下之義。
地制一定，臥赤子天下之上而安，待遺腹，朝委裘，而天下不亂，社稷長安，宗廟久尊，傳之後世，不知其所窮。故當時大治，後世誦聖，一動而五美附，陛下誰憚而久不為此？五美。
海內之勢，如身之使臂，臂之使指，莫不從制。諸侯之君，敢自殺，不敢反，心知必葅醢耳。不敢有異心，輻湊並進，而歸命天子。天子無可以徼倖之權，無起禍召亂之業，雖在細民，且知其安，故天下咸知陛下之明。
割地定制，齊為若干國，趙楚為若干國，制既各有理矣，於是齊悼惠王之子孫王之分地盡而止，趙幽王、楚元王之子孫亦各以次受其祖之分地，燕、吳、淮南他國皆然。其分地眾而子孫少者，建以為國，空而置之，須其子孫生者，舉使君之。諸侯之地，其削頗入漢者，為徙其侯國及封其子孫於彼也，所以數償之。故一寸之地，一人之眾，天子無所利焉，誠以定治而已，故天下咸知陛下之廉。
地制一定，宗室子孫，慮莫不王。制定之後，下無背叛之心，上無誅伐之志，上下懽親，諸侯順附，故天下咸知陛下之仁。
地制一定，則帝道還明，而臣心還正，法立而不犯，令行而不逆；貫高利幾之謀不生，機奇啟章之計不萌。細民鄉善，大臣效順，上使然也，故天下咸知陛下之義。
地制一定，臥赤子天下之上而安，待遺腹，朝委裘，而天下不亂，社稷長安，宗廟久尊，傳之後世，不知其所窮。故當時大治，後世誦聖，一動而五美附，陛下誰憚而久不為此？五美。
