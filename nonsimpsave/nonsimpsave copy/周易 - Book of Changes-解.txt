解，險以動，動而免乎險，解。解利西南，往得眾也。其來復吉，乃得中也。有攸往夙吉，往有功也。天地解，而雷雨作，雷雨作，而百果草木皆甲坼，解之時大矣哉！
雷雨作，解；君子以赦過宥罪。
剛柔之際，義无咎也。
九二貞吉，得中道也。
負且乘，亦可醜也，自我致戎，又誰咎也。
解而拇，未當位也。
君子有解，小人退也。
公用射隼，以解悖也。
