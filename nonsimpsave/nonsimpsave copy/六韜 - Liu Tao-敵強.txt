武王問太公曰：「引兵深入諸侯之地，與敵人衝軍相當。敵眾我寡，敵強我弱。敵人夜來，或攻吾左，或攻吾右，三軍震動。吾欲以戰則勝，以守則固，為之奈何？」太公曰：「如此者謂之震寇。利以出戰，不可以守。選吾材士、強弩、車騎為之左右，疾擊其前，急攻其後；或擊其表，或擊其裏。其卒必亂，其將必駭。」
武王曰：「敵人遠遮我前，急攻我後，斷我銳兵，絕我材士。吾內外不得相聞，三軍擾亂，皆散而走。士卒無鬥志，將吏無守心，為之奈何？」太公曰：「明哉！王之問也。當明號審令，出我勇、銳、冒將之士，人操炬火，二人同鼓。必知敵人所在，或擊其表，或擊其裏。微號相知，令之滅火，鼓音皆止。中外相應，期約皆當。三軍疾戰，敵必敗亡。」武王曰：「善哉。」
武王問太公曰：「引兵深入諸侯之地，與敵人衝軍相當。敵眾我寡，敵強我弱。敵人夜來，或攻吾左，或攻吾右，三軍震動。吾欲以戰則勝，以守則固，為之奈何？」太公曰：「如此者謂之震寇。利以出戰，不可以守。選吾材士、強弩、車騎為之左右，疾擊其前，急攻其後；或擊其表，或擊其裏。其卒必亂，其將必駭。」
武王曰：「敵人遠遮我前，急攻我後，斷我銳兵，絕我材士。吾內外不得相聞，三軍擾亂，皆散而走。士卒無鬥志，將吏無守心，為之奈何？」太公曰：「明哉！王之問也。當明號審令，出我勇、銳、冒將之士，人操炬火，二人同鼓。必知敵人所在，或擊其表，或擊其裏。微號相知，令之滅火，鼓音皆止。中外相應，期約皆當。三軍疾戰，敵必敗亡。」武王曰：「善哉。」
