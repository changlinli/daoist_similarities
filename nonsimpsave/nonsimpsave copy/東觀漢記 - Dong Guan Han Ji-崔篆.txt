崔篆王莽時為郡文學，以明經徵詣公車。太保甄豐舉為步兵校尉，篆辭曰：「吾聞伐國不問仁人，戰陣不訪儒士。此舉奚至哉？」遂投劾歸。
崔篆為建新大尹，篆歎曰：「吾生值澆、羿之君，上有老母，下有兄弟，安得獨潔己而危所生哉？」乃單車到官，稱疾，三年不視事行縣。門下掾倪敞諫，篆乃強起班春。所至之縣，獄犴填滿。篆垂涕曰：「嗟乎！刑罰不中，乃陷民於阱。此皆何罪，而至於是乎！」遂平理，所出二千餘人。掾吏叩頭諫曰：「
誠仁者之心，然獨為君子，將有悔乎！」篆曰：「邾文公不以一人易其身，君子謂之知命。如煞一大尹贖二千人，蓋所願也。」遂稱疾去。
崔篆王莽時為郡文學，以明經徵詣公車。太保甄豐舉為步兵校尉，篆辭曰：「吾聞伐國不問仁人，戰陣不訪儒士。此舉奚至哉？」遂投劾歸。
崔篆為建新大尹，篆歎曰：「吾生值澆、羿之君，上有老母，下有兄弟，安得獨潔己而危所生哉？」乃單車到官，稱疾，三年不視事行縣。門下掾倪敞諫，篆乃強起班春。所至之縣，獄犴填滿。篆垂涕曰：「嗟乎！刑罰不中，乃陷民於阱。此皆何罪，而至於是乎！」遂平理，所出二千餘人。掾吏叩頭諫曰：「
誠仁者之心，然獨為君子，將有悔乎！」篆曰：「邾文公不以一人易其身，君子謂之知命。如煞一大尹贖二千人，蓋所願也。」遂稱疾去。
