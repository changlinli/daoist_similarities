皇帝以宣帝時生。號曰世適皇孫。宣帝愛之。自名曰驁。字太孫。帝置左右。三歲而宣帝崩。及為太子。嘗被急召。不敢絕馳道行。元帝遲之。以狀對。帝悅。乃著令。令太子得絕道行。自此始也。六月乙未。即皇帝位。元舅侍中衛尉平陽侯王鳳為大司馬大將軍。領尚書事。有司奏言乘輿狗馬禽獸皆非。不宜以葬。奏可。秋七月。孝元皇帝葬渭陵。冬十有一月。大赦天下。
建始元年。春正月乙丑。皇祖宗悼考廟災。本志以為悼考廟不正。不宜立。王鳳秉政。不正之象也。立故河間王弟良為河間王。有星孛於營室。罷上林詔獄。二月。賜諸侯王以下至吏二千石黃金。吏千石以下至二百石。宗室有屬藉者。三老孝弟力田鰥寡孤獨。錢帛各有差。吏民五十戶牛酒。粟五斛。大赦天下。右將軍長史姚尹使匈奴還。去塞百餘里。暴風火起。燒殺尹等十餘人。封舅王崇為安城侯。賜舅譚商立根逢時五人等爵關內侯。王鳳兄弟八人。第二曰曼。早亡。不侯。夏四月。黃霧四塞終夜。下著地如黃土塵。上問群臣。諫議大夫楊興博士駟勝等以為陰氣侵陽氣之象。高祖之約。非有功不侯。今太后諸弟。皆以無功而侯。非高祖之約。故天為見異以譴失行。上以為然。鳳於是乃懼。上書言陛下初即位。思慕諒闇。故詔臣鳳典領尚書事。上無以明聖德。下無以益政治。今有孛星赤黃之異。咎在臣鳳。伏願顯戮以謝天下。今諒闇已畢。大義皆舉。宜親覽萬機以當天心。因乞骸骨辭歸。上報曰。朕承先帝聖緒。涉道未深。不明事情。是以陰陽錯繆。日色無光。赤黃之氣。充塞天下。咎在朕躬。今大將軍引過自欲辭尚書事。歸大將軍印綬。罷大司馬官。是明朕委任大將軍庶幾有惑。其專心固意。輔朕不逮。六月。有蠅數萬。集未央殿中朝者坐。秋。長信少府邵信臣奏。罷上林宮館希幸御者二十五所。又奏冬生菜。彊加溫火。非時而生。人不宜以供奉養。信臣字翁卿。九江人也。始為南陽太守。乃為民興利。開通溝渠水門。灌溉三萬餘頃。禁止嫁娶送終奢靡。其化大行。吏民親愛之曰邵父。上賜信臣黃金四十斤。遷河南太守。治化當為第一。遂入為少府。八月戊午。有兩月相承。晨在東方。京房易傳曰。君弱而婦人彊。為陰所乘。則兩月並出。九月戊子。有流星大如瓠。出於文昌宮。光燭地。長四五丈。委曲蛇形。以貫紫微宮。冬十有二月。作長安南北郊。罷甘泉汾陰祀。匡衡之議也。衡奏議曰。帝王之事。莫大於承天。承天之序。莫大於郊祀。祭天之南郊。就天之義也。祭地之北郊。即陰之象也。往者孝武皇帝居甘泉宮。即於雲陽。立泰畤。今行幸長安。郊見皇天。反北之太陰。祠后土。反東之少陽。事與古制殊。又至雲陽。行谿谷中。阨狹百餘里。汾陽即渡大川。有風波舟楫之危。皆非聖主所宜。數乘郡縣治道供帳。吏人困苦。百姓煩費。勞所保之民。行危險之地。殊未合於承天之意也。昔周文武郊於酆鎬。成王郊於洛邑。各因其居宜。可徙郊長安。又言郊柴饗地之意。埽地而祭。尚質也。歌大呂。舞雲門。以候天神。歌太族。舞咸池。以竣地祗。其牲用犢。其席用斓桔。其器用陶匏。皆因天地之性。以為神祇功德至大。雖修精微而備庶物。猶不足以報功。故尚質貴誠。以彰天地之德。今甘泉紫微。殿有文章刻鏤黼黻文繡之飾。又置女樂石壇仙人祠瘞鸞輅騂駒偶人龍馬之屬。皆宜勿修。又雍鄜密上下畤及陳倉寶雞祠。本秦侯以其意所立。非禮也。及北畤。皆高祖未定時立。不宜復修。奏可。本志。初。秦文公獵於汧渭之間。卜居而吉。文公夢黃蛇自天而下屬於地。其口止於鄜衍。文公問史敦。史敦曰。此上帝之徵。君宜祠之。於是作鄜畤。郊祭白帝焉。文王獲古石缶。於陳倉北阪上祠之。其神嘗以夜下。光輝如流星。從東南來。集於祀壇。至地。則若雄雞。其聲殷殷云。野雉夜雊。名曰陳寶。其神或歲數來。或歲不至。後秦文公作密畤。祠青帝後。秦靈公於吳陽作上畤。祠黃帝。作下畤。祠炎帝。及高祖自漢中東擊項藉入關。問群臣曰。吾聞天有五帝。今所祠有四。何也。群臣莫知其說。高祖曰。吾知之矣。乃待我而具五也。乃立黑帝祠曰北畤。而洪範八政三曰祀。祀者。所以昭孝事祖宗。通神明也。旁及四夷。莫不修之。下及鳥獸豺獺有祭。是以皇王為之典禮。故有神民之官。各司其序。使不相亂也。民神異業。敬而不黷。故神降之嘉歲。災禍不至。及乎末世。饗祀無度。昏黷齊明。而神不蠲。嘉瑞不降而災禍至矣。昔共工氏霸有九州。其子曰勾龍。能平水土。故祠為社。烈山氏王天下。有子曰柱。能播植嘉穀。故祠為稷。虞書曰。肆類於上帝。禋於六宗。遍於群神。又巡於四岳。而柴祭焉。及殷之十三世帝武丁。祭之明日。有雉登鼎耳以雊。武丁懼而修德。夢得傅說版築。以為相。殷道復興。號曰高宗。其後五世。帝乙慢神悖禮。震死。及至周公相成王。郊祀后稷以配天。宗祀文王於明堂以配上帝。凡天子祭天下名山大川。懷柔百神。咸秩無文。五嶽視三公。四瀆視諸侯。諸侯祭其疆內名山大川。大夫祭其門戶井灶中霤。是謂五祀。士庶人祭祖考而已。淫祀有禁。及季氏旅於泰山。仲尼譏之曰。務名之義。敬鬼神而遠之。先王正人事而已。不苟求福於神祇。不由其道。則神不饗也。又有八神祠。一曰天主。祠天。其居臨淄南郊山下。二曰地主。祠太山梁父。三曰嶽主。祠蚩尤。在東平陸監鄉。四曰陰主。祠三山。五曰陽主。祠之罘山。六曰月主。祠之萊山。皆在齊北。七曰日主。祠成山。成山斗入海。最居齊東北。以迎日出。八曰四時主。祠琅邪。八祠所從來久矣。莫知其所起。或曰。齊太公以來作之八神祀。上過則因祀之。去則已。長安南北郊之日。有大風拔甘泉泰畤中木十圍已上者。皆出。
二年。春正月。罷雍五畤。二月辛巳。上始郊祀長安南郊。有神光並見。閏月。以渭城延陵亭為初陵。詔舉賢良方正。二月。北宮井水溢出南流。元帝時童謠歌曰。井水溢。滅灶煙。灌玉堂。流金門。本志以為陰象。春秋前有鴝鵒之謠。後有來巢之驗。卒有昭公居外之應。井。陰也。灶。陽也。玉堂金門。至尊之居。陰盛而滅陽。竊有宮室之象。王氏之應。又有童謠歌曰。邪徑敗良田。讒巧害忠賢。桂樹花不實。黃雀巢其顛。故為人所羨。今為人所憐。本志為桂樹色赤。漢家之象。不實。無嗣也。黃雀。王氏之象。顛。將有漢室。辛丑。上始祀后土於北郊。丙午。立皇后許氏。大將軍許嘉女也。罷少府技巧官。夏大旱。東平王牟有罪。削二縣。秋。罷太子博望苑。賜宗室朝請者。減乘輿廄馬。丞相匡衡又奏郡國候神方士使者。所祠凡六百八十三所。其二百八所應祀。或疑無明文。不可奉祀。其餘四百七十五所。不應祀。請罷之。又奏高帝武帝宣帝所立山川群祠。凡百二十餘所。非典。皆罷之。候神方士使者副使待詔七十餘人皆罷歸。
三年春。赦天下囚徒。賜孝弟力田爵三級。諸逋租賦。賑貸勿收。秋。關中大雨水四十餘日。京師人無故相驚。言大水至。百姓奔走號呼。長安中大亂。上親御前殿。召公卿議。大將軍王鳳以為太后及上與後宮。可御舟船。令吏民百姓上長安城。群臣皆從王鳳議。王商者。宣帝舅樂昌侯武之子。曰。自古無道之國。水猶不冒入城郭。今政治和平。何為當有大水一旦暴至。此必訛言。不宜令民上城重驚百姓耳。上乃止。有頃。長安中稍稍自定。上歎美商之固守。數稱其議。鳳甚慚。自恨失言。渭城女子陳持弓。年九歲。走入城門。入未央宮掖庭殿門。門衛者莫見。至勾楯禁中覺而得。本志以為民以水相驚者。陰氣盛也。小女入宮殿者。下人將因女寵而居有宮室之象也。名曰持弓有似周家览弧之祥。易曰。弧矢之利以威天下。後有王莽篡天下。陳氏之後也。秋八月癸丑。大司馬將軍許嘉。賜金安車駟馬。免。御史大夫張譚坐選舉不實免。冬十月。光祿大夫尹忠為御史大夫。十二月戊申朔。日有蝕之。其夜。地震未央宮中。詔舉方正直言極諫。長安人谷永者。衛司馬谷吉之子。對策曰。災異之發。各以象其類。日蝕須女之分。地震宮牆之內。二咎同日發。厥咎不遠。意者陛下志在閨闈。不卹政事。舉措失中。內寵大盛。誠留意於正身。勉彊於力行。損宴私之志。放淫溺之樂。罷倡優之笑。絕不饗之義。循禮而動。力行不倦。無淫於酒色。無逸於游畋。未有其身正而臣下邪者也。夫婦之際。安危之機也。昔舜釐正二妃以崇聖德。幽王惑於褒姒而周室淪亡。誠修後宮之政。明尊卑之序。貴不專妒。賤者咸進。各得其職。以廣繼嗣之統。息白華之怨。後宮親屬。勿預政事。以遠皇甫之類。損女黨之權。未有閨門理而天下亂者也。夫治遠自近始。習善在左右。昔龍作納言。帝命惟允。四輔既備。成王靡有過事。經曰。亦惟先正克左右。未有左右正而百官枉者也。治天下者。尊賢考功則治。簡賢退功則亂。誠審思知人之術。論才選士。必稱其職。明度量以旌其能。考功實以定其德。無以比周之虛譽。無聽浸潤之譖愬。則抱功修職之吏。無蔽擁之憂。比周邪偽之徒。不得妄進。小人日消。英乂日隆。經曰。三載考績。三考黜涉幽明。未有功賞得於前。眾賢布於官而不治者也。堯遭洪水之災。天下無乖叛之難者。德厚恩深。無怨於天下也。秦居平土。一夫大呼。而天下分崩離析者。刑罰深酷。吏行殘賊。誠宜選溫良尚德之士。以親百姓。以治民命。務省徭役。不奪民時。使咸安土樂業。經曰。懷保小民。惠鮮鰥寡。未有德厚吏良而民叛者也。此五者。王政之綱紀。臣聞災異。皇天所以譴告人主。猶嚴父之明誡。經曰。嚮用五福。威用六極。傳曰。六沴作見。若不恭御。六沴既侵。六極其下。惟陛下留神。大將軍武庫令杜欽對曰。臣聞日蝕地震。陽微陰盛。臣者君之陰。子者父之陰。婦者夫之陰。夷狄者中國之陰。春秋傳日蝕三十六。地震五。或夷狄侵中國。或政權在臣下。或妻不承夫。或臣子背君父。事雖不同。其類一也。臣竊睹人事以考變異。則本朝大臣。無不自安之人。外戚親屬。無乖刺之心。關東諸侯。無彊大之國。邊陲夷狄。無逆禮之節。此殆為後宮。日以戊申。蝕時加未。戊未。土也。宮中之部。其夜地震未央宮殿中。此必適妾將有爭寵相害而為患者。陛下內推至誠。深思其變。則咎異何足消滅。如不留神。聽於庶事。奢侈縱欲。雖無變異。社稷之憂也。欽字子夏。目偏盲。與茂陵杜業同姓字。俱好學。以才能稱。故京師謂欽為盲子夏。欽乃作小冠以自別。於是更謂欽為小冠子夏。欽素依附王氏。說鳳曰。禮。一娶九女。所以極陽數。廣繼嗣。重祖宗者也。必即舉求窈窕之女。不問其色。所以助治內也。姪娣雖缺。亦不復補。所以養壽塞爭。故后妃有貞淑之行。則胤嗣有賢聖之君。制度有威儀之節。則人君有壽考之福。廢而不由。則女德無厭。女德無厭。則壽命不究於高年。書云。或三四年。言逸欲之生害也。男子五十。好色未衰。婦人四十。容貌改前。以改前之容。侍於未衰之年。而不以禮為制。則其源不可以救。而後來異態。後來異態。則正后自疑。而支庶有間適之心。是以晉獻公被納讒之謗。申生受無辜之罪。今聖主富於春秋。未有適嗣。將軍輔政。宜因初始之隆。尊九女之制。為萬世之法。夫少戒之在色。小弁之作。可為寒心。鳳白太后。太后以為故事無之。鳳又不能立制度。循故事而已。越嶲山崩。丁丑。丞相匡衡免。初。封樂安鄉侯。以關陌為界。初元年。誤以平陵陌為關陌。多四百頃。積十餘年。郡乃定國界。上計薄。言丞相府衡諷掾屬。郡不從。故所郡即復以四百頃付樂安鄉侯衡收租穀。有司奏衡監臨守主。專地盜土。於是坐免為庶人。衡字稚圭。東海人。父世為農夫。家貧好學。傭作以供資用。又精力過絕人。善說詩。衡子咸。亦明經術。位歷九卿。
四年。春正月癸卯。有石隕於槁四。隕於肥累二。罷中書宦官。初置尚書員五人。三月甲申。左將軍王商為丞相。夏四月。雨雪。五月。謁者丞陳臨。殺司隸校尉袁豐於殿中。秋。桃李實。大雨水十餘日。河決東郡金隄。沈溉兗豫。入平原千乘濟南。凡灌四郡三十三縣。敗毀官寺民屋廬四萬所。九月。長安城南鼠巢樹上。桐柏尤多。巢中無子。冬十有一月。御史大夫尹忠。以河決不憂職。自殺。壬戌。少府張忠御史大夫河隄使者王延世。以竹落長四丈大九圍盛石。以兩船夾載而下之。二十六日。河隄成。上嘉其功。拜為光祿大夫。賜爵關內侯。黃金百斤。是歲。京輔都尉王尊領京兆尹。尊字子貢。涿郡人也。為人果勇。初為護羌校尉。送軍糧而羌反絕糧道。羌兵數萬圍尊。尊以千餘騎突羌虜得免。後為益州刺史。先是。琅邪王陽為益州刺史。行部。至邛荚九折阪。歎曰。奉先人遺體。奈何數乘此險。後以病去。及尊行部至阪上。問吏曰。此非王陽所畏阪邪。叱其御者驅之。曰。王陽為孝子。王尊為忠臣。居部二歲。徼外蠻夷皆歸附。會坐事免官。會南山群賊數百人。為吏民害。發校尉將射士十餘人捕逐。歲餘不能擒。於是以尊為京輔都尉。領京兆尹事。旬月之間。盜賊清平。乃以尊復為東郡太守。河水盛溢。尊殺白馬祠水神。親執圭璧。使巫筴祝暮應止宿隄上。吏民數千人爭叩頭求之。尊宿隄上終不去。及水盛隄壞。吏民皆走。惟主簿泣在尊旁。尊立不動。而水波稍稍卻。上嘉尊勇節。秩尊中二千石。賜黃金二十斤。
河平元年。春正月。匈奴復秣纍單于。遣右賢王伊邪莫演奉獻來朝。正月。既罷使者。送至蒲阪。伊邪莫演言。我欲降。即不受我。我自殺。終不復還歸。公卿議者。咸言宜如故事。受其降。光祿大夫谷永議郎杜欽。以單于屈體稱臣。奉使朝賀。無有二心。而今反受其逋逃之臣。是貪一夫之得。而失一國之心。開有罪之臣。絕慕義之君。假如單于初立。欲委身中國。未知利害。使人詐降以卜吉凶。如受之。虧德沮善。今單于自疏。或使者詐偽反間。欲因以生隙。受之適合其契。使得歸曲而責直。此誠邊塞安危之源。師旅動靜之首。不可不詳。不如勿受。上從之。問其降狀。曰。我病狂妄言耳。遣歸。復位如故。又不肯令見漢使。二月庚子。泰山桑谷。有鳶焚其巢。巢然墮地。有三鳶鷇燒死。長安男子石良劉歆。相與同居。有物如人狀在室中。擊之。為狗而走。後有數人。被甲持弓弩至良家。良等格擊之。或死或傷。皆狗也。自二月至六月乃止。夏四月乙亥晦。日有蝕之。不盡如鉤。在東井六度。光祿大夫劉向曰。四月交於五月。同於孝惠。日同於孝昭。東井京師地。具說其占。恐害繼嗣。大赦天下。六月。罷典屬國官。并大鴻臚官。秋九月。復太上皇廟園。是時刑書煩多。上詔曰。周之甫刑。大辟之屬有二百。今大辟之刑千有餘條。律令煩多。欲以曉喻眾庶。不亦難乎。所以夭絕無辜。豈不哀哉。其議減死刑及可蠲除約省者。令較然易知。書不云乎。惟刑之恤。其審核之。務惟古法。朕將盡心覽焉。時有司不能廣宣主恩。建立法度。徒學細微小事。以塞詔書而已。本志曰。昔周五刑之典。墨罪五百。劓罪五百。宮罪五百。剕罪五百。殺罪五百。所謂刑平國用中典者。至穆王命甫侯作五刑以誥四方。墨罰之屬千。劓罰之屬千。剕罰之屬五百。宮罰之屬三百。大辟之罰。其屬二百。凡五刑之屬三千。稍稍煩多矣。及至戰國。韓任申不害。秦用商鞅。起連坐之法。造參夷之誅。增加肉刑大辟為鑿額抽脅鑊烹之刑。而法禁等酷矣。至高祖初入秦。約法三章。號為寬略。網漏吞舟之魚。然時尚有夷三族之令。當三族者。先黥劓左右指。笞殺之。梟其首。菹其骨肉於市。其誹謗罵詛者。又先斷其舌。故謂之具五刑。高后元年。除三族罪。至於孝文。遂除肉刑。而斬右趾者棄市。斬左足者。笞五百。劓罪笞三百。率不勝笞。多死。孝景詔定捶令。笞者乃得全。及孝武之時。酷吏擊斷。姦宄不勝。於是使張湯趙禹之屬修定法令。作見知。故縱監臨部主之法。緩深故之罪。急縱出之誅。其後有姦猾巧法。轉相比況。死罪決事。比至萬三千四百七十二事。文書盈於機閣。典掌不能遍睹。是以郡國承用者班駮。或罪同而論異。姦吏因緣為市。所欲活。即傅生議。所欲陷。則與死比。宣帝即位。深悼之。始置延尉平。元帝初立。下詔曰。夫法令者。所以抑暴扶弱。欲其難犯而易避。今法律煩多。自典者不能分明。而欲以羅元元之不逮。斯豈刑之中哉。其議定出令。及至孝成。重下明詔及公卿。卒不能定。昔荀卿言曰。俗說曰。古有象刑無肉刑。是不然矣。以為古之人莫觸其罪邪。豈獨無肉刑者。亦不用象刑矣。若有重罪而直輕其刑。是殺人者不死。傷人者不刑。罪至重而刑輕。民無所畏。亂莫大焉。夫德不稱位。能不稱官。賞不當功。刑不當罪。不祥莫大焉。所謂象刑。惟明言象天道而作刑。荀卿之言既然。今之除肉刑者。本欲以全人也。今去髡鉗一等。轉而入於大辟。以死罔民。失其本意矣。故死者甚眾。刑重之所致也。至乎穿窬之盜。忿怒傷人。吏為姦賊。若此之惡。髡鉗之罰。又不足懲也。故刑者甚眾。民既不畏。又曾不恥。刑輕之所生也。死刑既重。而生刑太輕。民易犯之。故俗之能吏。公以殺盜為威。專殺者勝任。奉法者不治。亂名傷治。不可勝條。是以網密而姦不塞。刑繁而民愈慢。由刑不正之故。宜原其本。刪定律令。正其大辟。其餘罪次於古當生觸死者。皆可募行肉刑。及傷人盜吏受財枉法者。皆從古刑。詆欺文致細微之法。悉蠲除之。如此。則刑可畏而禁易避。吏不專殺。法無二門。輕重當。民命全矣。
二年。春正月。沛郡鐵官鑄鐵不下。隆隆如雷聲。又如鼓音。工十三人皆驚走。音止乃還。視地。陷數尺。爐分為十。一爐中銷鐵。散如流星飛去。夏四月。楚國雨雹。大如釜。六月。封舅禁為平陽侯。莽為成都侯。立為紅陽侯。根為曲陽侯。逢時為高平侯。同日受封。故世為五侯。王氏子弟。皆卿大夫侍中諸曹。分據勢職。盈滿朝廷。政事皆決。左右。常薦劉向少子歆通達有異才。上召見。甚悅之。欲以為中常侍。取衣冠臨當拜。左右曰。未知大將軍旨意。上曰。此小事。何須問大將軍。左右叩首固爭之。上於是語鳳。鳳以為不可。乃止。當權用事如此。公卿見鳳。側目而視。郡國刺史太守相。皆出其門。時五侯群弟。競為奢侈。起治第室。百姓歌之曰。五侯俱起。曲陽最怒。壞決高都。連境外杜。土山漸臺。象西白虎。其奢汰如此。然皆通敏人事。好士養賢。傾財施與。以相高尚。時谷永與齊人樓護。俱為五侯上客。各有所親。不得左右。唯護盡入其門。各得其歡心。交結士大夫。無所不傾。護。醫者子也。為人短小。精辨議論。常依名節。聽之者皆竦。時人為之語曰。谷子雲之筆札。樓君卿之脣舌。言其甚見信用也。及護母死。送葬引車至二三千乘。閭里為之語曰。五侯治喪樓君卿。為天水太守免歸家。大司馬王商親枉車騎。至其閭巷弔問之。是時。谷口有鄭子真。西蜀有嚴君平。皆修行自保。非其食不食。鳳慕其名。以禮聘子真。子真遂不屈。君平卜於成都市。以卜筮為業。而可以惠人。人有非正之問。則依蓍龜以言利害。與人子言依於孝。與人弟言依於順。各因其勢。導之以善。曰。從吾言者。已過半矣。或日閱數人。得百錢足以自養。則閉肆下帷。而授老子經。博覽無不通。依老子之言。著五十餘萬言。李彊為益州牧。將發京師。謂揚雄曰。吾真得嚴君平為吏矣。雄曰。君備禮而待之。其人可見不可屈也。彊以為不然。及見君平。不可屈之。歎曰。揚子雲誠知人。可謂哲矣。
皇帝以宣帝時生。號曰世適皇孫。宣帝愛之。自名曰驁。字太孫。帝置左右。三歲而宣帝崩。及為太子。嘗被急召。不敢絕馳道行。元帝遲之。以狀對。帝悅。乃著令。令太子得絕道行。自此始也。六月乙未。即皇帝位。元舅侍中衛尉平陽侯王鳳為大司馬大將軍。領尚書事。有司奏言乘輿狗馬禽獸皆非。不宜以葬。奏可。秋七月。孝元皇帝葬渭陵。冬十有一月。大赦天下。
建始元年。春正月乙丑。皇祖宗悼考廟災。本志以為悼考廟不正。不宜立。王鳳秉政。不正之象也。立故河間王弟良為河間王。有星孛於營室。罷上林詔獄。二月。賜諸侯王以下至吏二千石黃金。吏千石以下至二百石。宗室有屬藉者。三老孝弟力田鰥寡孤獨。錢帛各有差。吏民五十戶牛酒。粟五斛。大赦天下。右將軍長史姚尹使匈奴還。去塞百餘里。暴風火起。燒殺尹等十餘人。封舅王崇為安城侯。賜舅譚商立根逢時五人等爵關內侯。王鳳兄弟八人。第二曰曼。早亡。不侯。夏四月。黃霧四塞終夜。下著地如黃土塵。上問群臣。諫議大夫楊興博士駟勝等以為陰氣侵陽氣之象。高祖之約。非有功不侯。今太后諸弟。皆以無功而侯。非高祖之約。故天為見異以譴失行。上以為然。鳳於是乃懼。上書言陛下初即位。思慕諒闇。故詔臣鳳典領尚書事。上無以明聖德。下無以益政治。今有孛星赤黃之異。咎在臣鳳。伏願顯戮以謝天下。今諒闇已畢。大義皆舉。宜親覽萬機以當天心。因乞骸骨辭歸。上報曰。朕承先帝聖緒。涉道未深。不明事情。是以陰陽錯繆。日色無光。赤黃之氣。充塞天下。咎在朕躬。今大將軍引過自欲辭尚書事。歸大將軍印綬。罷大司馬官。是明朕委任大將軍庶幾有惑。其專心固意。輔朕不逮。六月。有蠅數萬。集未央殿中朝者坐。秋。長信少府邵信臣奏。罷上林宮館希幸御者二十五所。又奏冬生菜。彊加溫火。非時而生。人不宜以供奉養。信臣字翁卿。九江人也。始為南陽太守。乃為民興利。開通溝渠水門。灌溉三萬餘頃。禁止嫁娶送終奢靡。其化大行。吏民親愛之曰邵父。上賜信臣黃金四十斤。遷河南太守。治化當為第一。遂入為少府。八月戊午。有兩月相承。晨在東方。京房易傳曰。君弱而婦人彊。為陰所乘。則兩月並出。九月戊子。有流星大如瓠。出於文昌宮。光燭地。長四五丈。委曲蛇形。以貫紫微宮。冬十有二月。作長安南北郊。罷甘泉汾陰祀。匡衡之議也。衡奏議曰。帝王之事。莫大於承天。承天之序。莫大於郊祀。祭天之南郊。就天之義也。祭地之北郊。即陰之象也。往者孝武皇帝居甘泉宮。即於雲陽。立泰畤。今行幸長安。郊見皇天。反北之太陰。祠后土。反東之少陽。事與古制殊。又至雲陽。行谿谷中。阨狹百餘里。汾陽即渡大川。有風波舟楫之危。皆非聖主所宜。數乘郡縣治道供帳。吏人困苦。百姓煩費。勞所保之民。行危險之地。殊未合於承天之意也。昔周文武郊於酆鎬。成王郊於洛邑。各因其居宜。可徙郊長安。又言郊柴饗地之意。埽地而祭。尚質也。歌大呂。舞雲門。以候天神。歌太族。舞咸池。以竣地祗。其牲用犢。其席用斓桔。其器用陶匏。皆因天地之性。以為神祇功德至大。雖修精微而備庶物。猶不足以報功。故尚質貴誠。以彰天地之德。今甘泉紫微。殿有文章刻鏤黼黻文繡之飾。又置女樂石壇仙人祠瘞鸞輅騂駒偶人龍馬之屬。皆宜勿修。又雍鄜密上下畤及陳倉寶雞祠。本秦侯以其意所立。非禮也。及北畤。皆高祖未定時立。不宜復修。奏可。本志。初。秦文公獵於汧渭之間。卜居而吉。文公夢黃蛇自天而下屬於地。其口止於鄜衍。文公問史敦。史敦曰。此上帝之徵。君宜祠之。於是作鄜畤。郊祭白帝焉。文王獲古石缶。於陳倉北阪上祠之。其神嘗以夜下。光輝如流星。從東南來。集於祀壇。至地。則若雄雞。其聲殷殷云。野雉夜雊。名曰陳寶。其神或歲數來。或歲不至。後秦文公作密畤。祠青帝後。秦靈公於吳陽作上畤。祠黃帝。作下畤。祠炎帝。及高祖自漢中東擊項藉入關。問群臣曰。吾聞天有五帝。今所祠有四。何也。群臣莫知其說。高祖曰。吾知之矣。乃待我而具五也。乃立黑帝祠曰北畤。而洪範八政三曰祀。祀者。所以昭孝事祖宗。通神明也。旁及四夷。莫不修之。下及鳥獸豺獺有祭。是以皇王為之典禮。故有神民之官。各司其序。使不相亂也。民神異業。敬而不黷。故神降之嘉歲。災禍不至。及乎末世。饗祀無度。昏黷齊明。而神不蠲。嘉瑞不降而災禍至矣。昔共工氏霸有九州。其子曰勾龍。能平水土。故祠為社。烈山氏王天下。有子曰柱。能播植嘉穀。故祠為稷。虞書曰。肆類於上帝。禋於六宗。遍於群神。又巡於四岳。而柴祭焉。及殷之十三世帝武丁。祭之明日。有雉登鼎耳以雊。武丁懼而修德。夢得傅說版築。以為相。殷道復興。號曰高宗。其後五世。帝乙慢神悖禮。震死。及至周公相成王。郊祀后稷以配天。宗祀文王於明堂以配上帝。凡天子祭天下名山大川。懷柔百神。咸秩無文。五嶽視三公。四瀆視諸侯。諸侯祭其疆內名山大川。大夫祭其門戶井灶中霤。是謂五祀。士庶人祭祖考而已。淫祀有禁。及季氏旅於泰山。仲尼譏之曰。務名之義。敬鬼神而遠之。先王正人事而已。不苟求福於神祇。不由其道。則神不饗也。又有八神祠。一曰天主。祠天。其居臨淄南郊山下。二曰地主。祠太山梁父。三曰嶽主。祠蚩尤。在東平陸監鄉。四曰陰主。祠三山。五曰陽主。祠之罘山。六曰月主。祠之萊山。皆在齊北。七曰日主。祠成山。成山斗入海。最居齊東北。以迎日出。八曰四時主。祠琅邪。八祠所從來久矣。莫知其所起。或曰。齊太公以來作之八神祀。上過則因祀之。去則已。長安南北郊之日。有大風拔甘泉泰畤中木十圍已上者。皆出。
二年。春正月。罷雍五畤。二月辛巳。上始郊祀長安南郊。有神光並見。閏月。以渭城延陵亭為初陵。詔舉賢良方正。二月。北宮井水溢出南流。元帝時童謠歌曰。井水溢。滅灶煙。灌玉堂。流金門。本志以為陰象。春秋前有鴝鵒之謠。後有來巢之驗。卒有昭公居外之應。井。陰也。灶。陽也。玉堂金門。至尊之居。陰盛而滅陽。竊有宮室之象。王氏之應。又有童謠歌曰。邪徑敗良田。讒巧害忠賢。桂樹花不實。黃雀巢其顛。故為人所羨。今為人所憐。本志為桂樹色赤。漢家之象。不實。無嗣也。黃雀。王氏之象。顛。將有漢室。辛丑。上始祀后土於北郊。丙午。立皇后許氏。大將軍許嘉女也。罷少府技巧官。夏大旱。東平王牟有罪。削二縣。秋。罷太子博望苑。賜宗室朝請者。減乘輿廄馬。丞相匡衡又奏郡國候神方士使者。所祠凡六百八十三所。其二百八所應祀。或疑無明文。不可奉祀。其餘四百七十五所。不應祀。請罷之。又奏高帝武帝宣帝所立山川群祠。凡百二十餘所。非典。皆罷之。候神方士使者副使待詔七十餘人皆罷歸。
三年春。赦天下囚徒。賜孝弟力田爵三級。諸逋租賦。賑貸勿收。秋。關中大雨水四十餘日。京師人無故相驚。言大水至。百姓奔走號呼。長安中大亂。上親御前殿。召公卿議。大將軍王鳳以為太后及上與後宮。可御舟船。令吏民百姓上長安城。群臣皆從王鳳議。王商者。宣帝舅樂昌侯武之子。曰。自古無道之國。水猶不冒入城郭。今政治和平。何為當有大水一旦暴至。此必訛言。不宜令民上城重驚百姓耳。上乃止。有頃。長安中稍稍自定。上歎美商之固守。數稱其議。鳳甚慚。自恨失言。渭城女子陳持弓。年九歲。走入城門。入未央宮掖庭殿門。門衛者莫見。至勾楯禁中覺而得。本志以為民以水相驚者。陰氣盛也。小女入宮殿者。下人將因女寵而居有宮室之象也。名曰持弓有似周家览弧之祥。易曰。弧矢之利以威天下。後有王莽篡天下。陳氏之後也。秋八月癸丑。大司馬將軍許嘉。賜金安車駟馬。免。御史大夫張譚坐選舉不實免。冬十月。光祿大夫尹忠為御史大夫。十二月戊申朔。日有蝕之。其夜。地震未央宮中。詔舉方正直言極諫。長安人谷永者。衛司馬谷吉之子。對策曰。災異之發。各以象其類。日蝕須女之分。地震宮牆之內。二咎同日發。厥咎不遠。意者陛下志在閨闈。不卹政事。舉措失中。內寵大盛。誠留意於正身。勉彊於力行。損宴私之志。放淫溺之樂。罷倡優之笑。絕不饗之義。循禮而動。力行不倦。無淫於酒色。無逸於游畋。未有其身正而臣下邪者也。夫婦之際。安危之機也。昔舜釐正二妃以崇聖德。幽王惑於褒姒而周室淪亡。誠修後宮之政。明尊卑之序。貴不專妒。賤者咸進。各得其職。以廣繼嗣之統。息白華之怨。後宮親屬。勿預政事。以遠皇甫之類。損女黨之權。未有閨門理而天下亂者也。夫治遠自近始。習善在左右。昔龍作納言。帝命惟允。四輔既備。成王靡有過事。經曰。亦惟先正克左右。未有左右正而百官枉者也。治天下者。尊賢考功則治。簡賢退功則亂。誠審思知人之術。論才選士。必稱其職。明度量以旌其能。考功實以定其德。無以比周之虛譽。無聽浸潤之譖愬。則抱功修職之吏。無蔽擁之憂。比周邪偽之徒。不得妄進。小人日消。英乂日隆。經曰。三載考績。三考黜涉幽明。未有功賞得於前。眾賢布於官而不治者也。堯遭洪水之災。天下無乖叛之難者。德厚恩深。無怨於天下也。秦居平土。一夫大呼。而天下分崩離析者。刑罰深酷。吏行殘賊。誠宜選溫良尚德之士。以親百姓。以治民命。務省徭役。不奪民時。使咸安土樂業。經曰。懷保小民。惠鮮鰥寡。未有德厚吏良而民叛者也。此五者。王政之綱紀。臣聞災異。皇天所以譴告人主。猶嚴父之明誡。經曰。嚮用五福。威用六極。傳曰。六沴作見。若不恭御。六沴既侵。六極其下。惟陛下留神。大將軍武庫令杜欽對曰。臣聞日蝕地震。陽微陰盛。臣者君之陰。子者父之陰。婦者夫之陰。夷狄者中國之陰。春秋傳日蝕三十六。地震五。或夷狄侵中國。或政權在臣下。或妻不承夫。或臣子背君父。事雖不同。其類一也。臣竊睹人事以考變異。則本朝大臣。無不自安之人。外戚親屬。無乖刺之心。關東諸侯。無彊大之國。邊陲夷狄。無逆禮之節。此殆為後宮。日以戊申。蝕時加未。戊未。土也。宮中之部。其夜地震未央宮殿中。此必適妾將有爭寵相害而為患者。陛下內推至誠。深思其變。則咎異何足消滅。如不留神。聽於庶事。奢侈縱欲。雖無變異。社稷之憂也。欽字子夏。目偏盲。與茂陵杜業同姓字。俱好學。以才能稱。故京師謂欽為盲子夏。欽乃作小冠以自別。於是更謂欽為小冠子夏。欽素依附王氏。說鳳曰。禮。一娶九女。所以極陽數。廣繼嗣。重祖宗者也。必即舉求窈窕之女。不問其色。所以助治內也。姪娣雖缺。亦不復補。所以養壽塞爭。故后妃有貞淑之行。則胤嗣有賢聖之君。制度有威儀之節。則人君有壽考之福。廢而不由。則女德無厭。女德無厭。則壽命不究於高年。書云。或三四年。言逸欲之生害也。男子五十。好色未衰。婦人四十。容貌改前。以改前之容。侍於未衰之年。而不以禮為制。則其源不可以救。而後來異態。後來異態。則正后自疑。而支庶有間適之心。是以晉獻公被納讒之謗。申生受無辜之罪。今聖主富於春秋。未有適嗣。將軍輔政。宜因初始之隆。尊九女之制。為萬世之法。夫少戒之在色。小弁之作。可為寒心。鳳白太后。太后以為故事無之。鳳又不能立制度。循故事而已。越嶲山崩。丁丑。丞相匡衡免。初。封樂安鄉侯。以關陌為界。初元年。誤以平陵陌為關陌。多四百頃。積十餘年。郡乃定國界。上計薄。言丞相府衡諷掾屬。郡不從。故所郡即復以四百頃付樂安鄉侯衡收租穀。有司奏衡監臨守主。專地盜土。於是坐免為庶人。衡字稚圭。東海人。父世為農夫。家貧好學。傭作以供資用。又精力過絕人。善說詩。衡子咸。亦明經術。位歷九卿。
四年。春正月癸卯。有石隕於槁四。隕於肥累二。罷中書宦官。初置尚書員五人。三月甲申。左將軍王商為丞相。夏四月。雨雪。五月。謁者丞陳臨。殺司隸校尉袁豐於殿中。秋。桃李實。大雨水十餘日。河決東郡金隄。沈溉兗豫。入平原千乘濟南。凡灌四郡三十三縣。敗毀官寺民屋廬四萬所。九月。長安城南鼠巢樹上。桐柏尤多。巢中無子。冬十有一月。御史大夫尹忠。以河決不憂職。自殺。壬戌。少府張忠御史大夫河隄使者王延世。以竹落長四丈大九圍盛石。以兩船夾載而下之。二十六日。河隄成。上嘉其功。拜為光祿大夫。賜爵關內侯。黃金百斤。是歲。京輔都尉王尊領京兆尹。尊字子貢。涿郡人也。為人果勇。初為護羌校尉。送軍糧而羌反絕糧道。羌兵數萬圍尊。尊以千餘騎突羌虜得免。後為益州刺史。先是。琅邪王陽為益州刺史。行部。至邛荚九折阪。歎曰。奉先人遺體。奈何數乘此險。後以病去。及尊行部至阪上。問吏曰。此非王陽所畏阪邪。叱其御者驅之。曰。王陽為孝子。王尊為忠臣。居部二歲。徼外蠻夷皆歸附。會坐事免官。會南山群賊數百人。為吏民害。發校尉將射士十餘人捕逐。歲餘不能擒。於是以尊為京輔都尉。領京兆尹事。旬月之間。盜賊清平。乃以尊復為東郡太守。河水盛溢。尊殺白馬祠水神。親執圭璧。使巫筴祝暮應止宿隄上。吏民數千人爭叩頭求之。尊宿隄上終不去。及水盛隄壞。吏民皆走。惟主簿泣在尊旁。尊立不動。而水波稍稍卻。上嘉尊勇節。秩尊中二千石。賜黃金二十斤。
河平元年。春正月。匈奴復秣纍單于。遣右賢王伊邪莫演奉獻來朝。正月。既罷使者。送至蒲阪。伊邪莫演言。我欲降。即不受我。我自殺。終不復還歸。公卿議者。咸言宜如故事。受其降。光祿大夫谷永議郎杜欽。以單于屈體稱臣。奉使朝賀。無有二心。而今反受其逋逃之臣。是貪一夫之得。而失一國之心。開有罪之臣。絕慕義之君。假如單于初立。欲委身中國。未知利害。使人詐降以卜吉凶。如受之。虧德沮善。今單于自疏。或使者詐偽反間。欲因以生隙。受之適合其契。使得歸曲而責直。此誠邊塞安危之源。師旅動靜之首。不可不詳。不如勿受。上從之。問其降狀。曰。我病狂妄言耳。遣歸。復位如故。又不肯令見漢使。二月庚子。泰山桑谷。有鳶焚其巢。巢然墮地。有三鳶鷇燒死。長安男子石良劉歆。相與同居。有物如人狀在室中。擊之。為狗而走。後有數人。被甲持弓弩至良家。良等格擊之。或死或傷。皆狗也。自二月至六月乃止。夏四月乙亥晦。日有蝕之。不盡如鉤。在東井六度。光祿大夫劉向曰。四月交於五月。同於孝惠。日同於孝昭。東井京師地。具說其占。恐害繼嗣。大赦天下。六月。罷典屬國官。并大鴻臚官。秋九月。復太上皇廟園。是時刑書煩多。上詔曰。周之甫刑。大辟之屬有二百。今大辟之刑千有餘條。律令煩多。欲以曉喻眾庶。不亦難乎。所以夭絕無辜。豈不哀哉。其議減死刑及可蠲除約省者。令較然易知。書不云乎。惟刑之恤。其審核之。務惟古法。朕將盡心覽焉。時有司不能廣宣主恩。建立法度。徒學細微小事。以塞詔書而已。本志曰。昔周五刑之典。墨罪五百。劓罪五百。宮罪五百。剕罪五百。殺罪五百。所謂刑平國用中典者。至穆王命甫侯作五刑以誥四方。墨罰之屬千。劓罰之屬千。剕罰之屬五百。宮罰之屬三百。大辟之罰。其屬二百。凡五刑之屬三千。稍稍煩多矣。及至戰國。韓任申不害。秦用商鞅。起連坐之法。造參夷之誅。增加肉刑大辟為鑿額抽脅鑊烹之刑。而法禁等酷矣。至高祖初入秦。約法三章。號為寬略。網漏吞舟之魚。然時尚有夷三族之令。當三族者。先黥劓左右指。笞殺之。梟其首。菹其骨肉於市。其誹謗罵詛者。又先斷其舌。故謂之具五刑。高后元年。除三族罪。至於孝文。遂除肉刑。而斬右趾者棄市。斬左足者。笞五百。劓罪笞三百。率不勝笞。多死。孝景詔定捶令。笞者乃得全。及孝武之時。酷吏擊斷。姦宄不勝。於是使張湯趙禹之屬修定法令。作見知。故縱監臨部主之法。緩深故之罪。急縱出之誅。其後有姦猾巧法。轉相比況。死罪決事。比至萬三千四百七十二事。文書盈於機閣。典掌不能遍睹。是以郡國承用者班駮。或罪同而論異。姦吏因緣為市。所欲活。即傅生議。所欲陷。則與死比。宣帝即位。深悼之。始置延尉平。元帝初立。下詔曰。夫法令者。所以抑暴扶弱。欲其難犯而易避。今法律煩多。自典者不能分明。而欲以羅元元之不逮。斯豈刑之中哉。其議定出令。及至孝成。重下明詔及公卿。卒不能定。昔荀卿言曰。俗說曰。古有象刑無肉刑。是不然矣。以為古之人莫觸其罪邪。豈獨無肉刑者。亦不用象刑矣。若有重罪而直輕其刑。是殺人者不死。傷人者不刑。罪至重而刑輕。民無所畏。亂莫大焉。夫德不稱位。能不稱官。賞不當功。刑不當罪。不祥莫大焉。所謂象刑。惟明言象天道而作刑。荀卿之言既然。今之除肉刑者。本欲以全人也。今去髡鉗一等。轉而入於大辟。以死罔民。失其本意矣。故死者甚眾。刑重之所致也。至乎穿窬之盜。忿怒傷人。吏為姦賊。若此之惡。髡鉗之罰。又不足懲也。故刑者甚眾。民既不畏。又曾不恥。刑輕之所生也。死刑既重。而生刑太輕。民易犯之。故俗之能吏。公以殺盜為威。專殺者勝任。奉法者不治。亂名傷治。不可勝條。是以網密而姦不塞。刑繁而民愈慢。由刑不正之故。宜原其本。刪定律令。正其大辟。其餘罪次於古當生觸死者。皆可募行肉刑。及傷人盜吏受財枉法者。皆從古刑。詆欺文致細微之法。悉蠲除之。如此。則刑可畏而禁易避。吏不專殺。法無二門。輕重當。民命全矣。
二年。春正月。沛郡鐵官鑄鐵不下。隆隆如雷聲。又如鼓音。工十三人皆驚走。音止乃還。視地。陷數尺。爐分為十。一爐中銷鐵。散如流星飛去。夏四月。楚國雨雹。大如釜。六月。封舅禁為平陽侯。莽為成都侯。立為紅陽侯。根為曲陽侯。逢時為高平侯。同日受封。故世為五侯。王氏子弟。皆卿大夫侍中諸曹。分據勢職。盈滿朝廷。政事皆決。左右。常薦劉向少子歆通達有異才。上召見。甚悅之。欲以為中常侍。取衣冠臨當拜。左右曰。未知大將軍旨意。上曰。此小事。何須問大將軍。左右叩首固爭之。上於是語鳳。鳳以為不可。乃止。當權用事如此。公卿見鳳。側目而視。郡國刺史太守相。皆出其門。時五侯群弟。競為奢侈。起治第室。百姓歌之曰。五侯俱起。曲陽最怒。壞決高都。連境外杜。土山漸臺。象西白虎。其奢汰如此。然皆通敏人事。好士養賢。傾財施與。以相高尚。時谷永與齊人樓護。俱為五侯上客。各有所親。不得左右。唯護盡入其門。各得其歡心。交結士大夫。無所不傾。護。醫者子也。為人短小。精辨議論。常依名節。聽之者皆竦。時人為之語曰。谷子雲之筆札。樓君卿之脣舌。言其甚見信用也。及護母死。送葬引車至二三千乘。閭里為之語曰。五侯治喪樓君卿。為天水太守免歸家。大司馬王商親枉車騎。至其閭巷弔問之。是時。谷口有鄭子真。西蜀有嚴君平。皆修行自保。非其食不食。鳳慕其名。以禮聘子真。子真遂不屈。君平卜於成都市。以卜筮為業。而可以惠人。人有非正之問。則依蓍龜以言利害。與人子言依於孝。與人弟言依於順。各因其勢。導之以善。曰。從吾言者。已過半矣。或日閱數人。得百錢足以自養。則閉肆下帷。而授老子經。博覽無不通。依老子之言。著五十餘萬言。李彊為益州牧。將發京師。謂揚雄曰。吾真得嚴君平為吏矣。雄曰。君備禮而待之。其人可見不可屈也。彊以為不然。及見君平。不可屈之。歎曰。揚子雲誠知人。可謂哲矣。
