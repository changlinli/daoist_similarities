楊政，字子行，治梁丘易，與京兆祁聖元同好，俱名善說經書。京師號曰：「說經硜硜楊子行，論難幡幡祁聖元。」
楊政，字子行，師事博士范升。建武中，范升為太常丞，為去妻所誣告，坐事繫獄，當伏重罪。政以車駕出時伏道邊，抱升子持車叩頭。武騎虎賁恐驚馬，引弓射之，不去。旄頭以戟叉政，傷胸前。政遂涕泣求哀，上即尺一出升。
楊政，字子行，京兆人。嘗過楊虛侯馬武，武稱疾見政，對机邊床臥欲令政拜床下。政入戶，前排武，徑上床坐。武恨，語言不懌。政把武手責之曰：「卿蒙國恩，備位藩臣，不思求賢助國，而驕天下英俊，今日搖者刀入脅。」左右大驚，以為見劫，操兵滿側，政顏色自若。會信陽侯至，責數武，令為朋友。其果勇敢折，皆此類也。
楊政，字子行，治梁丘易，與京兆祁聖元同好，俱名善說經書。京師號曰：「說經硜硜楊子行，論難幡幡祁聖元。」
楊政，字子行，師事博士范升。建武中，范升為太常丞，為去妻所誣告，坐事繫獄，當伏重罪。政以車駕出時伏道邊，抱升子持車叩頭。武騎虎賁恐驚馬，引弓射之，不去。旄頭以戟叉政，傷胸前。政遂涕泣求哀，上即尺一出升。
楊政，字子行，京兆人。嘗過楊虛侯馬武，武稱疾見政，對机邊床臥欲令政拜床下。政入戶，前排武，徑上床坐。武恨，語言不懌。政把武手責之曰：「卿蒙國恩，備位藩臣，不思求賢助國，而驕天下英俊，今日搖者刀入脅。」左右大驚，以為見劫，操兵滿側，政顏色自若。會信陽侯至，責數武，令為朋友。其果勇敢折，皆此類也。
