十有八年春，王二月丁丑，公薨于臺下。
秦伯罃卒。
夏，五月戊戌，齊人弒其君商人。
六月癸酉，葬我君文公。
秋，公子遂、叔孫得臣如齊。
冬，十月，子卒。子卒者孰謂？謂子赤也。何以不日？隱之也。何隱爾？弒也。弒則何以不日？不忍言也。
夫人姜氏歸于齊。
季孫行父如齊。
十有八年春，王二月丁丑，公薨于臺下。
秦伯罃卒。
夏，五月戊戌，齊人弒其君商人。
六月癸酉，葬我君文公。
秋，公子遂、叔孫得臣如齊。
冬，十月，子卒。子卒者孰謂？謂子赤也。何以不日？隱之也。何隱爾？弒也。弒則何以不日？不忍言也。
夫人姜氏歸于齊。
季孫行父如齊。
