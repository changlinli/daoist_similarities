十有八年春，晉侯、衛世子臧伐齊。
公伐杞。
夏，四月。
秋，七月，邾婁人戕鄫子于鄫。戕鄫子于鄫者何？殘賊而殺之也。
甲戌，楚子旅卒。何以不書葬？吳、楚之君不書葬，辟其號也。
公孫歸父如晉。
冬，十月壬戌，公薨于路寢。
歸父還自晉，至檉，遂奔齊。還者何？善辭也。何善爾？歸父使於晉，還自晉，至檉，聞君薨家遣，墠帷，哭君成踴，反命乎介，自是走之齊。
十有八年春，晉侯、衛世子臧伐齊。
公伐杞。
夏，四月。
秋，七月，邾婁人戕鄫子于鄫。戕鄫子于鄫者何？殘賊而殺之也。
甲戌，楚子旅卒。何以不書葬？吳、楚之君不書葬，辟其號也。
公孫歸父如晉。
冬，十月壬戌，公薨于路寢。
歸父還自晉，至檉，遂奔齊。還者何？善辭也。何善爾？歸父使於晉，還自晉，至檉，聞君薨家遣，墠帷，哭君成踴，反命乎介，自是走之齊。
