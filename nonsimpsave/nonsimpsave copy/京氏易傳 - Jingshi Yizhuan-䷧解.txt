解：陰陽積氣，聚散以時，內險外動，必散。《易》云：「解者、散也，解也。」品彙甲拆，雷雨交作，積氣運動，天地剖判，成卦之義在於九二，與《坎》為飛伏。立大夫於世為人，而六五降應，委權命於庶品，建戊寅至癸未，推吉凶於陰陽，定運數於歲時，積筭起癸未至壬午，周而復始。五星從位起鎮星，氏宿從位降戊辰，木下見水，動而險，陰陽會散，萬物通焉。升降屬陽盪陰，以陽為尊，尊者高而卑者低，變六三為九三《恆》卦，分氣候定數，極位於三十六。變《坎》入《巽》，居內象，為雷風運動，鼓吹萬物，謂之《恆》。
解：陰陽積氣，聚散以時，內險外動，必散。《易》云：「解者、散也，解也。」品彙甲拆，雷雨交作，積氣運動，天地剖判，成卦之義在於九二，與《坎》為飛伏。立大夫於世為人，而六五降應，委權命於庶品，建戊寅至癸未，推吉凶於陰陽，定運數於歲時，積筭起癸未至壬午，周而復始。五星從位起鎮星，氏宿從位降戊辰，木下見水，動而險，陰陽會散，萬物通焉。升降屬陽盪陰，以陽為尊，尊者高而卑者低，變六三為九三《恆》卦，分氣候定數，極位於三十六。變《坎》入《巽》，居內象，為雷風運動，鼓吹萬物，謂之《恆》。
