邗子者，自言蜀人也，好放犬子。時有犬走入山穴，邗子隨入。十餘宿，行度數百里，上出山頭。上有台殿宮府，青松樹森然，仙吏侍衛甚嚴。見故婦主洗魚，與邗子符一函並藥，便使還與成都令喬君。喬君發函，有魚子也。著池中，養之一年，皆為龍形。復送符還山上，犬色更赤，有長翰常隨邗子。往來百餘年，遂留止山上，時下來護其宗族。蜀人立祠於穴口，常有鼓吹傳呼聲。西南數千里，共奉祠焉。
邗子尋犬，宕入仙穴。館閣峨峨，青松列列。受符傳藥，往來交結。遂棲靈岑，音響昭徹。
邗子者，自言蜀人也，好放犬子。時有犬走入山穴，邗子隨入。十餘宿，行度數百里，上出山頭。上有台殿宮府，青松樹森然，仙吏侍衛甚嚴。見故婦主洗魚，與邗子符一函並藥，便使還與成都令喬君。喬君發函，有魚子也。著池中，養之一年，皆為龍形。復送符還山上，犬色更赤，有長翰常隨邗子。往來百餘年，遂留止山上，時下來護其宗族。蜀人立祠於穴口，常有鼓吹傳呼聲。西南數千里，共奉祠焉。
邗子尋犬，宕入仙穴。館閣峨峨，青松列列。受符傳藥，往來交結。遂棲靈岑，音響昭徹。
