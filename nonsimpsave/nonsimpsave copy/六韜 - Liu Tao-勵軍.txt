武王問太公曰：「吾欲令三軍之眾，攻城爭先登，野戰爭先赴；聞金聲而怒，聞鼓聲而喜，為之奈何？」太公曰：「將有三。」
武王曰：「敢問其目。」太公曰：「將冬不服裘，夏不操扇，雨不張蓋，名曰禮將。將不身服禮，無以知士卒之寒暑。出隘塞，犯泥塗，將必先下步，名曰力將。將不身服力，無以知士卒之勞苦。軍皆定次，將乃就舍；炊者皆熟，將乃就食；軍不舉火，將亦不舉，名曰止欲將。將不身服止欲，無以知士卒之飢飽。將與士卒共寒暑、勞苦、飢飽，故三軍之眾，聞鼓聲則喜，聞金聲則怒。高城深池，矢石繁下，士爭先登；白刃始合，士爭先赴。士非好死而樂傷也，為其將知寒暑、飢飽之審，而見勞苦之明也。」
武王問太公曰：「吾欲令三軍之眾，攻城爭先登，野戰爭先赴；聞金聲而怒，聞鼓聲而喜，為之奈何？」太公曰：「將有三。」
武王曰：「敢問其目。」太公曰：「將冬不服裘，夏不操扇，雨不張蓋，名曰禮將。將不身服禮，無以知士卒之寒暑。出隘塞，犯泥塗，將必先下步，名曰力將。將不身服力，無以知士卒之勞苦。軍皆定次，將乃就舍；炊者皆熟，將乃就食；軍不舉火，將亦不舉，名曰止欲將。將不身服止欲，無以知士卒之飢飽。將與士卒共寒暑、勞苦、飢飽，故三軍之眾，聞鼓聲則喜，聞金聲則怒。高城深池，矢石繁下，士爭先登；白刃始合，士爭先赴。士非好死而樂傷也，為其將知寒暑、飢飽之審，而見勞苦之明也。」
