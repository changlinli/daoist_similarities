將欲取天下欲為天下主也。而為之，欲以有為治民。吾見其不得已。我見其不得天道人心已明矣，天道惡煩濁，人心惡多欲。天下神器，不可為也。器，物也。人乃天下之神物也，神物好安靜，不可以有為治。為者敗之，以有為治之，則敗其質性。執者失之。強執教之，則失其情實，生於詐偽也。故物或行或隨，上所行，下必隨之也。或歔或吹，歔，溫也。吹，寒也。有所溫必有所寒也。或強或羸，有所強大，必有所贏弱也。或挫或隳。載，安也。隳，危也。有所安必有所危，明人君不可以有為治國與治身也。是以聖人去甚，去奢，去泰。甚謂貪淫聲色。奢謂服飾飲食。泰謂宮室臺榭。去此三者，處中和，行無為，則天下自化。
將欲取天下欲為天下主也。而為之，欲以有為治民。吾見其不得已。我見其不得天道人心已明矣，天道惡煩濁，人心惡多欲。天下神器，不可為也。器，物也。人乃天下之神物也，神物好安靜，不可以有為治。為者敗之，以有為治之，則敗其質性。執者失之。強執教之，則失其情實，生於詐偽也。故物或行或隨，上所行，下必隨之也。或歔或吹，歔，溫也。吹，寒也。有所溫必有所寒也。或強或羸，有所強大，必有所贏弱也。或挫或隳。載，安也。隳，危也。有所安必有所危，明人君不可以有為治國與治身也。是以聖人去甚，去奢，去泰。甚謂貪淫聲色。奢謂服飾飲食。泰謂宮室臺榭。去此三者，處中和，行無為，則天下自化。
