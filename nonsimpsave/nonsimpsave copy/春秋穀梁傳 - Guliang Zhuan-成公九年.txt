九年春，王正月，杞伯來逆叔姬之喪以歸。傳曰：夫無逆出妻之喪，而為之也。公會晉侯、齊侯、宋公、衛侯、鄭伯、曹伯、莒子、杞伯，同盟於蒲。公至自會。
二月，伯姬歸於宋。
夏，季孫行父如宋致女。致者，不致者也。婦人在家制於父，既嫁制於夫。如宋致女，是以我盡之也。不正，故不與內稱也。逆者微，故致女。詳其事，賢伯姬也。晉人來媵。媵，淺事也，不志，此其志何也？以伯姬之不得其所，故盡其事也。
秋，七月丙子，齊侯無野卒。晉人執鄭伯。晉欒書帥師伐鄭。不言戰，以鄭伯也。為尊者諱恥，為賢者諱過，為親者諱疾。
冬，十有一月，葬齊頃公。楚公子嬰齊帥師伐莒。庚申，莒潰。其日，莒雖夷狄，猶中國也。大夫潰莒而之楚，是以知其上為事也。惡之，故謹而日之也。楚人入鄆。秦人、白狄伐晉。鄭人圍許。城中城。城中城者，非外民也。
九年春，王正月，杞伯來逆叔姬之喪以歸。傳曰：夫無逆出妻之喪，而為之也。公會晉侯、齊侯、宋公、衛侯、鄭伯、曹伯、莒子、杞伯，同盟於蒲。公至自會。
二月，伯姬歸於宋。
夏，季孫行父如宋致女。致者，不致者也。婦人在家制於父，既嫁制於夫。如宋致女，是以我盡之也。不正，故不與內稱也。逆者微，故致女。詳其事，賢伯姬也。晉人來媵。媵，淺事也，不志，此其志何也？以伯姬之不得其所，故盡其事也。
秋，七月丙子，齊侯無野卒。晉人執鄭伯。晉欒書帥師伐鄭。不言戰，以鄭伯也。為尊者諱恥，為賢者諱過，為親者諱疾。
冬，十有一月，葬齊頃公。楚公子嬰齊帥師伐莒。庚申，莒潰。其日，莒雖夷狄，猶中國也。大夫潰莒而之楚，是以知其上為事也。惡之，故謹而日之也。楚人入鄆。秦人、白狄伐晉。鄭人圍許。城中城。城中城者，非外民也。
