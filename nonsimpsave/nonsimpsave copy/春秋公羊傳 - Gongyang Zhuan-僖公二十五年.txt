二十有五年春，王正月丙午，衛侯毀滅邢。衛侯毀，何以名？絕。曷為絕之？滅同姓也。
夏，四月癸酉，衛侯毀卒。宋蕩伯姬來逆婦。宋蕩伯姬者何？蕩氏之母也。其言來逆婦何？兄弟辭也。其稱婦何？有姑之辭也。
宋殺其大夫。何以不名？宋三世無大夫，三世內娶也。
秋，楚人圍陳，納頓子于頓。何以不言遂？兩之也。
葬衛文公。
冬，十有二月癸亥，公會衛子、莒慶，盟于洮。
二十有五年春，王正月丙午，衛侯毀滅邢。衛侯毀，何以名？絕。曷為絕之？滅同姓也。
夏，四月癸酉，衛侯毀卒。宋蕩伯姬來逆婦。宋蕩伯姬者何？蕩氏之母也。其言來逆婦何？兄弟辭也。其稱婦何？有姑之辭也。
宋殺其大夫。何以不名？宋三世無大夫，三世內娶也。
秋，楚人圍陳，納頓子于頓。何以不言遂？兩之也。
葬衛文公。
冬，十有二月癸亥，公會衛子、莒慶，盟于洮。
