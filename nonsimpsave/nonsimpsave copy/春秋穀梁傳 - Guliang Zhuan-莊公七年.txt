七年春，夫人姜氏會齊侯於防。婦人不會，會非正也。
夏，四月辛卯昔，恆星不見。恆星者，經星也。日入至於星出，謂之昔。不見者，可以見也。夜中星隕如雨。其隕也如雨，是夜中與？《春秋》著以傳著，疑以傳疑。中之幾也，而曰夜中，著焉爾。何用見其中也？失變而錄其時，則夜中矣。其不曰恆星之隕何也？我知恆星之不見，而不知其隕也；我見其隕而接於地者，則是雨說也。著於上，見於下，謂之雨；著於下，不見於上，謂之隕，豈雨說哉？
秋，大水。高下有水災，曰大水。無麥、苗。麥，苗，同時也。
冬，夫人姜氏會齊侯於谷。婦人不會，會非正也。
七年春，夫人姜氏會齊侯於防。婦人不會，會非正也。
夏，四月辛卯昔，恆星不見。恆星者，經星也。日入至於星出，謂之昔。不見者，可以見也。夜中星隕如雨。其隕也如雨，是夜中與？《春秋》著以傳著，疑以傳疑。中之幾也，而曰夜中，著焉爾。何用見其中也？失變而錄其時，則夜中矣。其不曰恆星之隕何也？我知恆星之不見，而不知其隕也；我見其隕而接於地者，則是雨說也。著於上，見於下，謂之雨；著於下，不見於上，謂之隕，豈雨說哉？
秋，大水。高下有水災，曰大水。無麥、苗。麥，苗，同時也。
冬，夫人姜氏會齊侯於谷。婦人不會，會非正也。
