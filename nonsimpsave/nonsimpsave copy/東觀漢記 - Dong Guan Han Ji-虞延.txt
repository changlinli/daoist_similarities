虞延，陳留人。光武東巡，過小黃，高帝母昭靈后園陵在焉。延為部督郵，詔呼引見，問園陵之事。延占拜可觀，其園陵樹纠皆諳其數，俎豆犧牲，頗曉其禮。帝善之，敕延從駕到魯。還經封丘，城門下小，不容羽蓋。上怒，使撻侍御史。延因陛見引咎，以為罪在督郵。上詔曰：「以陳留督郵虞延故，貸御史罪。」
虞延字子大，陳留人。孝明帝時，有新野功曹鄧寅，以外戚小侯每豫朝會，而容姿趨步，有出於眾。顯宗目之，顧左右曰：「朕之儀貌，豈若此人！」特賜輿馬衣服。延以寅雖有容儀而無實行，未嘗加禮。上乃詔令自稱南陽功曹詣闕，拜郎中，遷玄武司馬。寅在職不服父喪，帝聞，乃歎曰：「『知人則哲，惟帝難之。』信哉斯言！」以延為明。
虞延，陳留人。光武東巡，過小黃，高帝母昭靈后園陵在焉。延為部督郵，詔呼引見，問園陵之事。延占拜可觀，其園陵樹纠皆諳其數，俎豆犧牲，頗曉其禮。帝善之，敕延從駕到魯。還經封丘，城門下小，不容羽蓋。上怒，使撻侍御史。延因陛見引咎，以為罪在督郵。上詔曰：「以陳留督郵虞延故，貸御史罪。」
虞延字子大，陳留人。孝明帝時，有新野功曹鄧寅，以外戚小侯每豫朝會，而容姿趨步，有出於眾。顯宗目之，顧左右曰：「朕之儀貌，豈若此人！」特賜輿馬衣服。延以寅雖有容儀而無實行，未嘗加禮。上乃詔令自稱南陽功曹詣闕，拜郎中，遷玄武司馬。寅在職不服父喪，帝聞，乃歎曰：「『知人則哲，惟帝難之。』信哉斯言！」以延為明。
