二十有二年春，齊侯伐莒。
宋華亥、向甯、華定自宋南里出奔楚。
大搜于昌奸。
夏，四月乙丑，天王崩。
六月，叔鞅如京師。
葬景王。
王室亂。何言乎王室亂？言不及外也。
劉子、單子以王猛居于皇。其稱王猛何？當國也。
秋，劉子、單子以王猛入于王城。王城者何？西周也。其言入何？篡辭也。
冬，十月，王子猛卒。此未逾年之君也，其稱王子猛卒何？不與當也。不與當者，不與當父死子繼、兄死弟及之辭也。
十有二月癸酉朔，日有食之。
二十有二年春，齊侯伐莒。
宋華亥、向甯、華定自宋南里出奔楚。
大搜于昌奸。
夏，四月乙丑，天王崩。
六月，叔鞅如京師。
葬景王。
王室亂。何言乎王室亂？言不及外也。
劉子、單子以王猛居于皇。其稱王猛何？當國也。
秋，劉子、單子以王猛入于王城。王城者何？西周也。其言入何？篡辭也。
冬，十月，王子猛卒。此未逾年之君也，其稱王子猛卒何？不與當也。不與當者，不與當父死子繼、兄死弟及之辭也。
十有二月癸酉朔，日有食之。
