七年春，王三月，叔姬歸于紀。滕侯卒。何以不名？微國也。微國則其稱侯何？不嫌也。《春秋》貴賤不嫌同號，美惡不嫌同辭。
夏，城中丘。中丘者何？內之邑也。城中丘，何以書？以重書也。
齊侯使其弟年來聘。其稱弟何？母弟稱弟，母兄稱兄。
秋，公伐邾婁。
冬，天王使凡伯來聘，戎伐凡伯于楚丘以歸。凡伯者何？天子之大夫也。此聘也，其言伐之何？執之也。執之則其言伐之何？大之也。曷為大之？不與夷狄之執中國也。其地何？大之也。
七年春，王三月，叔姬歸于紀。滕侯卒。何以不名？微國也。微國則其稱侯何？不嫌也。《春秋》貴賤不嫌同號，美惡不嫌同辭。
夏，城中丘。中丘者何？內之邑也。城中丘，何以書？以重書也。
齊侯使其弟年來聘。其稱弟何？母弟稱弟，母兄稱兄。
秋，公伐邾婁。
冬，天王使凡伯來聘，戎伐凡伯于楚丘以歸。凡伯者何？天子之大夫也。此聘也，其言伐之何？執之也。執之則其言伐之何？大之也。曷為大之？不與夷狄之執中國也。其地何？大之也。
