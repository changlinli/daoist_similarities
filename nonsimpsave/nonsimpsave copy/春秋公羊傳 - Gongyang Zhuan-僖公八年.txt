八年春，王正月，公會王人、齊侯、宋公、衛侯、許男、曹伯、陳世子款、鄭世子華，盟于洮。王人者何？微者也。曷為序乎諸侯之上？先王命也。
鄭伯乞盟。乞盟者何？處其所而請與也。其處其所而請與奈何？蓋酌之也。
夏，狄伐晉。
秋，七月，禘于太廟，用致夫人。用者何？用者不宜用也。致者何？致者不宜致也。禘用致夫人，非禮也。夫人何以不稱姜氏？貶。曷為貶？譏以妾為妻也。其言以妾為妻奈何？蓋脅于齊媵女之先至者也。
冬，十有二月丁未，天王崩。
八年春，王正月，公會王人、齊侯、宋公、衛侯、許男、曹伯、陳世子款、鄭世子華，盟于洮。王人者何？微者也。曷為序乎諸侯之上？先王命也。
鄭伯乞盟。乞盟者何？處其所而請與也。其處其所而請與奈何？蓋酌之也。
夏，狄伐晉。
秋，七月，禘于太廟，用致夫人。用者何？用者不宜用也。致者何？致者不宜致也。禘用致夫人，非禮也。夫人何以不稱姜氏？貶。曷為貶？譏以妾為妻也。其言以妾為妻奈何？蓋脅于齊媵女之先至者也。
冬，十有二月丁未，天王崩。
