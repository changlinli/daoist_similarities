二年春，王二月壬子，宋華元帥師及鄭公子歸生帥師戰於大棘。宋師敗績。獲宋華元。獲者，不與之辭也。言盡其眾以救其將也。以三軍敵華元，華元雖獲，不病矣。秦師伐晉。
夏，晉人、宋人、衛人、陳人侵鄭。
秋，九月乙丑，晉趙盾弒其君夷皋。穿弒也，盾不弒，而曰盾弒何也？以罪盾也。其以罪盾何也？曰靈公朝諸大夫，而暴彈之，觀其辟丸也。趙盾入諫，不聽，出亡，至於郊。趙穿弒公而後反趙盾，史狐書賊，曰：「趙盾弒公。」盾曰：「天乎天乎！予無罪。孰為盾而忍弒其君者乎？」史狐曰：「子為正卿，入諫不聽，出亡不遠，君弒，反不討賊則志同，志同則書重，非子而誰？故書之。」曰晉趙盾弒其君夷皋者，過在下也。曰於盾也，見忠臣之至，於許世子止，見孝子之至。
冬，十月乙亥，天王崩。
二年春，王二月壬子，宋華元帥師及鄭公子歸生帥師戰於大棘。宋師敗績。獲宋華元。獲者，不與之辭也。言盡其眾以救其將也。以三軍敵華元，華元雖獲，不病矣。秦師伐晉。
夏，晉人、宋人、衛人、陳人侵鄭。
秋，九月乙丑，晉趙盾弒其君夷皋。穿弒也，盾不弒，而曰盾弒何也？以罪盾也。其以罪盾何也？曰靈公朝諸大夫，而暴彈之，觀其辟丸也。趙盾入諫，不聽，出亡，至於郊。趙穿弒公而後反趙盾，史狐書賊，曰：「趙盾弒公。」盾曰：「天乎天乎！予無罪。孰為盾而忍弒其君者乎？」史狐曰：「子為正卿，入諫不聽，出亡不遠，君弒，反不討賊則志同，志同則書重，非子而誰？故書之。」曰晉趙盾弒其君夷皋者，過在下也。曰於盾也，見忠臣之至，於許世子止，見孝子之至。
冬，十月乙亥，天王崩。
