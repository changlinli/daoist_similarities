四年春正月。封蕭何孫建為酇侯。詔民有太父母父母喪。勿徭事。夏五月。山陽濟陰雹如雞子。地深一尺五寸。殺二十餘人。飛鳥皆死。詔曰。自今子有匿父母。妻匿夫。孫匿太父母。皆勿治。其父母匿子。夫匿妻。太父母匿孫。罪殊死以下。皆詣廷尉以聞。立廣川惠王孫文為廣川王。秋七月。大司馬霍禹謀反誅。初霍氏顯殺許后。事頗漏泄而未察。上乃徙霍氏諸女婿在內。及為將校者。皆為郡守。更以禹為大司馬。罷其屯兵。霍氏由是恐懼。而顯乃以許后事告禹等。禹等驚恐曰。縣官所以斥逐諸女婿。必以是故也。霍雲所親張放。謂雲曰。可令太夫人言於太后。先殺丞相及平恩侯。移徙陛下。在太后耳。男子張章告之。事下廷尉。執金吾捕霍山及張放等。後有詔勿捕。山等愈恐。曰惡端已見之。久尤未發。發即族我矣。不如先之。遂謀反。令太后為博平君置酒。召丞相平恩侯。因令其女婿光祿勳范明友等。承太后制。引斬丞相平恩侯。因廢帝而立禹。會發覺。雲山明友等自殺。禹具五刑。顯腰斬。先是禹夢見第門皆壞。有人發第端門屋瓦。投之地。就視之則不見。先是茂陵徐福上疏曰。霍氏太盛。陛下即愛厚之。宜以時抑割。無令亡。書三上。輒不報聞。霍氏既誅。而告霍氏反者。金安上等五人皆封侯。或為徐生上書曰。臣聞客有過主人者。見其灶直突。旁有積薪。客曰。更為曲突。遠徙其薪。不者恐有火患。主人不聽。俄而其家失火。鄰人救之。幸而得息。於是殺牛置酒謝其鄰。灼爛者在上。其餘以功次坐。而言曲突者不得與焉。或謂主人曰。向使聽客之言。不費牛酒。終無火患。今論功請客。不及曲突徙薪。曲突徙薪。反無恩澤。焦頭爛額。復為上客邪。主人乃悟而請之。向使徐福之言早行。國無列土之費。而臣亡逆亂之敗矣。上乃賜福帛千匹。以為郎中。初。禹與張安世長子千秋俱為郎中。將兵從擊匈奴還。霍光問千秋戰鬥方略。山川形勢。千秋口對兵事。畫地成圖。無所忘失。光復問禹。禹不能對。光由是賢千秋。以禹為不才。乃歎曰。霍氏世衰。而張氏興矣。八月己酉。皇后霍氏廢處昭臺宮。九月詔曰。今繫者或以笞無辜。饑寒凍死獄中。何為用心逆人道也。朕甚痛之。其令郡國歲上繫囚。以笞掠若病死者。所坐名縣爵里。丞相御史課殿最以聞。十有二月。清河王延年有罪。廢遷防陵。渤海太守龔遂。以治民有績徵。先是渤海左右數郡歲饑。盜賊並起。二千石不能禁。遂以選為太守。時年七十餘。形貌短小。上望而心輕之。問遂曰。渤海擾亂。將何以息其盜賊。遂對曰。渤海遐遠。不沾聖化。其民困於饑寒。而吏不卹。故使陛下赤子。盜弄陛下之兵於潢池中爾。今欲使臣勝之邪。將安之邪。上聞遂對甚悅。曰。選用賢良。故欲安之也。遂曰。臣聞治亂民。猶治亂絲。不可急也。唯緩之然後可治。臣願陛下詔丞相御史。且勿拘臣以文法。得一切以便宜行事。上許之。加錫黃金。未至郡。郡界遣兵以迎遂。遂於是移書。罷追捕盜賊。吏民諸持鉏鉤田器。皆為良民。吏無得問。持兵者乃為盜賊。悉遣迎兵。為單車至府。郡中翕然。盜亦皆罷。又多劫掠。聞教令即時解散。皆持鉏鉤。於是郡內悉平。民安土樂業。乃開倉廩。假貸貧民。選用良吏。慰安收養焉。齊俗奢侈。好為末技。不作田種。遂乃躬率以節約。使民賣刀劍。買牛犢。曰何為帶牛而佩犢乎。勸民農桑。課民收劍。數年之間。民皆富足。而獄訟息止。上徵遂到。將見。議曹掾王生謂遂曰。天子即問君何以為理者。君宜曰皆聖主之德。非小臣之力也。上嘉其言有讓。歎曰。君安得長者之言而稱之也。遂對曰。議曹掾教戒臣。上拜遂為水衡都尉。而王生為水衡丞。以褒顯遂。
元康元年春正月。龜茲王及其夫人來朝。龜茲夫人。即烏孫公主女也。自以得尚漢外孫。故請朝。上納之。贈賜甚厚焉。號夫人曰公主。龜茲王樂漢衣服制度。歸國。治宮室。作徼道。周衛。出入傳呼。撞鍾鼓。如漢家儀。外國為之語曰。驢非驢。馬非馬。龜茲王。所謂騾也。以杜陵東原上為初陵。更名杜縣為杜陵。徙丞相將軍列侯吏二千石貲百萬者於杜陵。鳳皇集太山陳留。甘露降於未央宮。三月。赦天下徙勤事者。賜吏民爵。鰥寡孤獨帛。夏五月。立皇考廟。益奉明國百戶。為奉明縣。有司奏言。禮。父為士。子為天子。祭以天子。悼考園宜稱尊號曰皇考。立廟置縣。尊戾夫人曰戾太后。置園廟奉邑。益戾園各滿三百家。復高祖功臣絳侯周勃等三十六人子孫。世世勿絕嗣。其無適後者。復其次。秋八月。詔舉通文學者。冬置建章衛尉。
二年春正月。詔曰。書曰。文王作罰。刑茲無赦。今吏修身奉法。未能有稱。朕甚憫焉。其赦天下。厲精更治。二月乙丑。立皇后王氏。賜丞相已下至郎從官。錦帛各有差。王氏之先。有功於高祖。賜爵關內侯。至王皇后父奉光。上在民間時與相識。有女當適人。夫輒死。及上即位。乃納之後宮為婕妤。是時諸愛寵婕妤皆有子。上懲霍后之欲鴆太子也。以王婕妤無子有寵。乃立之。以母養太子。封父奉光為卬城候。夏五月。詔曰。吏用法式。或以心巧。析律二端。深淺不平。增辭飾非。以成其罪。奏不如實。上無由得知。或擅興徭役。飾廚傳。稱過客。越職逾法。以取名譽。二千石皆察官屬。勿用此人。今民頗被疾疫之災。其令郡國被災甚者。無出今年租。詔曰。聞古者天子之名。難知而易諱。而今百姓。多上書觸諱以犯罪。朕甚憐之。其改諱詢觸諱在令前。赦之。冬京兆尹趙廣漢有罪。腰斬。廣漢字子都。涿郡人也。坐殺人不辜。丞相按驗之。廣漢疑丞相夫人殺侍婢。以此脅丞相。丞相按之甚急。廣漢乃將吏突之丞相府。召其夫人跪堂下。收奴婢十餘人考問其事。丞相上書自陳曰妻實不殺婢。婢有過自殺耳。丞相司直劾奏廣漢。摧辱大臣。欲以劫持。奉公不道。上乃下廣漢廷尉獄。又坐殺人不辜治罪。吏民守闕號泣者數萬人。初。廣漢為京兆尹廉明。抑疆扶弱。小民得職。而吏士盡心。其盜賊姦邪。纖微皆知之。長安少年數人。會窮里空舍。謀欲劫人。語未及竟。廣漢知之。使吏捕治之。具伏。富人蘇回為郎。二人私劫質之。有頃。廣漢至。曉賊曰。釋質束手。善相遇。幸逢赦。賊驚愕即出叩頭。廣漢為跪謝曰。幸全活郎。甚厚。遂送獄。敕吏謹遇之。給酒肉。冬當斷。預為調棺斂具。皆曰死無所恨矣。廣漢嘗召湖都亭長。湖亭長西經界上。界上亭長戲曰。為我通問趙君。湖亭長至。廣漢曰。界上亭長謝我。何故不為致問。其摘姦發伏如神。皆此類也。廣漢奏令長安游徼獄秩百石。其後百石吏皆差自重。不敢枉法。京兆清正。長老稱之。以漢興京兆尹無及廣漢者。百姓追思而歌之。初為潁川太守。誅大姓首惡。郡中震慄。一切治理威名。流聞匈奴。及匈奴降言者。匈奴中皆聞廣漢。然好用新進少年。率多果敢之計。侵犯貴戚大臣。卒以此敗焉。車師王烏貴靡初和於匈奴。後降漢。又恐匈奴攻之。懼而奔烏孫。漢使者鄭吉田於渠黎。乃迎車師王妻子。傳送長安。賞賜甚厚。四夷朝會。常尊顯而示之。乃立車師太子軍宿為車師王。徙居渠黎。而吉等田車師故地。匈奴爭之。而攻漢屯田者。趙充國等議欲因匈奴衰弱。出兵擊之。丞相諫曰。臣聞救亂誅暴。謂之義兵。兵義者王。敵加於已。不得已而應之者。謂之應兵。兵應者勝。爭恨小故。不勝憤怒者。謂之忿兵。兵忿者敗。利人土地寶貨者。謂之貪兵。兵貪者破。恃國家之大。矜人民之眾。欲見威於敵者。謂之驕兵。兵驕者滅。此非但人事。乃天道也。自頃匈奴常有善意。所得漢民。輒奉歸之。未有犯於邊境。雖爭田。車師故地。不足以置意。中國今諸將軍。欲興兵入奪其地。臣愚不知此兵欲何名也。今邊境困乏。難以動兵。軍旅之後，必有凶年。言民以愁苦之氣。傷陰陽之和也。兵出雖勝。必有後憂。今郡國守相。率多不精選。風俗尤薄。水旱不時。郡國盜賊繁多。今左右不憂。乃欲發兵報纖微之忿於遠夷。此乃所謂季孫之憂。不在顓臾。而在蕭牆之內也。上乃棄車師之地。丞相又奏言古有羲和之官。以承四時之節。以敬授民事。人君動靜。奉順陰陽。則和氣應而災害不生。自高皇帝時。有主四時之官。臣願陛下選用明經通知陰陽者四人。各主一事。明言所職。以順陰陽。上從之。丞相敕掾吏案事郡國。若休告還府。輒白四方得失異聞。盜賊災變。輒奏言之。以廣視聽。是歲烏孫昆彌上書。願以漢外孫楚公主子元貴靡為嗣。得復尚漢公主。上以楚公主弟子相夫妻之。送至燉煌。聞烏孫昆彌死。元貴靡不得立。乃還。答公主侍者馮嫽。常持節為漢公主使外國。外國敬信之。號曰馮夫人。上乃徵馮夫人問烏孫狀。而遣謁者送馮夫人軺車持節。詔昆彌烏孫就居。以為小昆彌。而立元貴靡為大昆彌。兩昆彌之號。自此始也。
三年春。神雀集泰山。有鳥五色。以萬數。飛過京師。翱翔屬縣。賜諸侯王將軍列侯二千石。至郎從官。帛各有差。賜天下吏民爵。鰥寡孤獨高年帛。三月詔曰。蓋聞象有罪而舜封之有痺。骨肉之親。放而不誅。其封故昌邑王賀子為海昏侯。又曰。御史大夫邴吉。中郎將史魯。史玄。長樂衛尉許舜。侍中光祿大夫許延壽。皆與朕有舊恩。故掖廷令張賀。輔導朕躬。厥功茂矣。詩不云乎無德不報。其封賀子侍中中郎彭祖為陽都侯。追諡賀為哀侯。吉魯玄舜延壽皆列侯。故人及郡邸獄復作。嘗有阿保之功者。皆以差受祿賜。是時掖宮婢名則。令民夫上書自陳。嘗有阿保之功。下掖庭令問則。則辭引御史大夫邴吉知狀。吉識之。謂則曰。汝嘗坐養皇孫不謹。督笞之。安得有功。獨渭城胡組。惟陽郭徵卿有恩耳。詔求組徵卿皆已死。有子孫皆受厚賞。免則為庶人。賜錢十萬。上見具問則。乃知吉有舊恩。賢其不言。會吉病篤。封吉為博陽侯。就加印綬。及其生存也。太子太博夏侯勝曰。臣聞有陰德者。必饗其樂。以及子孫。今者吉未獲報。而病甚。非其死疾也。後吉瘳。上書固辭封。上不聽。及杜陵陳遂。字長子。上微時。與上游戲博奕。數負遂。上即位。稍見進用。至太原太守。乃遂賜璽書曰。制詔太原太守。官尊祿重。可以償遂博負矣。妻君寧時在旁知狀。遂乃上書謝恩。曰事在元平元年赦前。其見厚如此。元帝時。遂為京兆尹。後至廷尉。遂孫遵。字孟公。以好賓客著名。身長八尺餘。容貌甚偉。貴戚豪傑。咸敬重之。所在輻輳。莫不震動。為河南太守。作私書與京師故人。召善書吏十人於前。遵憑儿口授與書吏。且省官事。書數百封。親疏各有意氣。海南人大驚。性善書。與人尺牘。莫不藏之以為榮。然好酒奢放。不拘禮度。與張敞之孫張竦。字伯松。相善。而竦好學問。節約自守。並著名字。仕宦相及。遵謂竦曰。足下苦身自約。而我放意自恣。官爵功名。不減於子。而我獨差樂。顧不優邪。竦曰。人各有長短。子欲學我亦不能。吾欲效子亦敗矣。夏六月。立皇子欽為淮陽王。欽者。張妤婕之子也。好經學法律。聰達有才。上甚愛之。而張婕妤最幸有寵。上有意欲立張婕妤子欽。然以太子起於細微。上少時依許氏。及即位而許后已殺死。故不忍廢也。是歲皇太子冠。既學通論語孝經。太傅疏廣謂少傅受曰。吾聞知止不辱。知足不殆。功成名遂而身退。天之道也。即日廣受俱謝病。上疏乞骸骨。上以其年老。皆許之。賜黃金各二十斤。而皇太子贈以金五十斤。公卿大夫。故人邑子。為祖道於東都門外。送者車數百兩。及道路觀者。莫不歎息。皆曰賢哉二大夫。廣受既歸東海。令其家供酒食。諸族人鄉里相與娛樂。數問其家金盡未。昆弟諸老。謂宜為子頗立產業。廣曰。吾自有舊田廬。子孫勤力於中。足以供衣食。今復增益之。但教子孫怠惰耳。賢而多財。則損其志。愚而多財。則益其過。且夫富者人之所怨。吾既無以教化其子孫。不欲益其過而生其怨。及此金者。聖主所以惠老臣也。故樂與其鄉黨宗族。共受其賜。以盡吾餘日。不亦可乎。於是宗正陽成侯劉德者。辟彊之子也。亦抑損自守。家產不過百金。餘與昆弟賓客。終不積財。霍光秉政。欲以女妻德。德不敢娶。畏盛滿也。好黃老術。有智略。少時數召見。武帝謂之千里駒。德治淮南獄。盡得淮南祕書。德小子向。字子政。幼而誦習之。以為奇。奏言黃金可成。上令向典尚方鑄作事。費金甚多。不驗。向坐偽鑄黃金。下獄當死。德上書訟向。有司奏德訟子罪。失大臣之體。會德病卒。上亦奇向有才。得減死論。後立穀梁春秋。上因令向受穀梁春秋傳。與諸儒講五經於石渠。拜郎中給事黃門。遷諫議大夫給事中。向後為宗正。向為人簡易。無威儀。廉清樂道。不交接世俗。專精思於經術。晝讀書傳。夜觀天文。或寢不達旦。
四年春正月。詔曰。朕惟耋老之人。髮齒墮落。血氣衰微。亦無暴虐之心。今或罹文法。拘執囹圄。不終天命。朕甚憐之。自今以來。諸年八十以上。非誣告殺傷人。他皆勿坐。遣太中大夫李彊等十二人。循行天下。存問孤寡。觀風俗。察吏治得失。舉茂才異論之士。二月。河東霍徵史等謀反誅。三月詔曰。乃者神雀五采以萬數。集長樂未央北宮高寢甘泉泰畤殿中。及上林苑。朕之不逮。寡於德厚。屢獲嘉祥。非朕之任。其賜天下吏民爵。三老孝弟力田。鰥寡孤獨各有差。秋八月。賜功臣適後黃金。人二千斤。賜故右扶風尹翁歸子黃金百斤。以奉其祭祀。翁歸。字子沈。其清潔語不及私。溫良謙退。不以行能驕人。然任刑威。京師畏之。其姦邪游俠。皆有名藉。盜賊發。其比伍輒使以類推跡其所過抵。率常如其言。初。田延年為河東太守。召見故吏五六十人。令有文者東。有武者西。翁歸獨伏不肯起。將曰。文武兼備。惟所施設。延年乃與語。大奇之。自以為不及。翁歸遂舉孝廉。後為東海太守。過辭廷尉。于定國欲以邑子二人囑託。且令坐後堂待見。及與翁歸語終日。不敢見之。己而謂其邑子曰。此賢將。汝不任事也。且不可干以私。丙寅。大司馬衛將軍張安世薨。安世以大司馬領尚書事。職典樞機。謹慎周密者。定大政已決。輒稱病出。聞有詔令乃大驚。使吏之丞相府問焉。自朝廷大臣。莫知其預議也。常有所薦。其人來謝安世。安世大恨之。以為舉能達賢。豈有私謝邪。後絕不通。有郎功高不調。自言安世。安世曰。以君之功高。明主所知。絕不許。已而郎果自遷。幕府長史或謂安世曰。將軍為明主股肱。而士無所進。議者以為譏。安世曰。明主在上。賢不肖較然。人臣自修而已。安知士而薦之。其匿名跡。遠權勢。皆如此。然安世家僮七百人。各有技巧。積纍纖微。故能殖其貨。富將擬過霍氏。然身衣戈綈。夫人紡績。車服甚節。安世薨。子延壽為嗣。自以身無功德。何以久堪先人大國。數上書讓減戶邑。又因從弟陽都侯彭祖。口陳至誠。彭祖。初上微時。與同硯席讀書。上親之。上以延壽為有讓。乃徙封平原侯。戶口如故。租稅減半。遣使至烏孫求車師前王。是歲車師王烏貴靡自烏孫至。賜第舍。令與妻子居。是時比年豐。嘉穀玄稷。降於郡國。金芝九莖。產於函德殿銅池中。九真獻奇獸。南郡獲白虎。獻其皮骨爪牙。神雀仍集。
四年春正月。封蕭何孫建為酇侯。詔民有太父母父母喪。勿徭事。夏五月。山陽濟陰雹如雞子。地深一尺五寸。殺二十餘人。飛鳥皆死。詔曰。自今子有匿父母。妻匿夫。孫匿太父母。皆勿治。其父母匿子。夫匿妻。太父母匿孫。罪殊死以下。皆詣廷尉以聞。立廣川惠王孫文為廣川王。秋七月。大司馬霍禹謀反誅。初霍氏顯殺許后。事頗漏泄而未察。上乃徙霍氏諸女婿在內。及為將校者。皆為郡守。更以禹為大司馬。罷其屯兵。霍氏由是恐懼。而顯乃以許后事告禹等。禹等驚恐曰。縣官所以斥逐諸女婿。必以是故也。霍雲所親張放。謂雲曰。可令太夫人言於太后。先殺丞相及平恩侯。移徙陛下。在太后耳。男子張章告之。事下廷尉。執金吾捕霍山及張放等。後有詔勿捕。山等愈恐。曰惡端已見之。久尤未發。發即族我矣。不如先之。遂謀反。令太后為博平君置酒。召丞相平恩侯。因令其女婿光祿勳范明友等。承太后制。引斬丞相平恩侯。因廢帝而立禹。會發覺。雲山明友等自殺。禹具五刑。顯腰斬。先是禹夢見第門皆壞。有人發第端門屋瓦。投之地。就視之則不見。先是茂陵徐福上疏曰。霍氏太盛。陛下即愛厚之。宜以時抑割。無令亡。書三上。輒不報聞。霍氏既誅。而告霍氏反者。金安上等五人皆封侯。或為徐生上書曰。臣聞客有過主人者。見其灶直突。旁有積薪。客曰。更為曲突。遠徙其薪。不者恐有火患。主人不聽。俄而其家失火。鄰人救之。幸而得息。於是殺牛置酒謝其鄰。灼爛者在上。其餘以功次坐。而言曲突者不得與焉。或謂主人曰。向使聽客之言。不費牛酒。終無火患。今論功請客。不及曲突徙薪。曲突徙薪。反無恩澤。焦頭爛額。復為上客邪。主人乃悟而請之。向使徐福之言早行。國無列土之費。而臣亡逆亂之敗矣。上乃賜福帛千匹。以為郎中。初。禹與張安世長子千秋俱為郎中。將兵從擊匈奴還。霍光問千秋戰鬥方略。山川形勢。千秋口對兵事。畫地成圖。無所忘失。光復問禹。禹不能對。光由是賢千秋。以禹為不才。乃歎曰。霍氏世衰。而張氏興矣。八月己酉。皇后霍氏廢處昭臺宮。九月詔曰。今繫者或以笞無辜。饑寒凍死獄中。何為用心逆人道也。朕甚痛之。其令郡國歲上繫囚。以笞掠若病死者。所坐名縣爵里。丞相御史課殿最以聞。十有二月。清河王延年有罪。廢遷防陵。渤海太守龔遂。以治民有績徵。先是渤海左右數郡歲饑。盜賊並起。二千石不能禁。遂以選為太守。時年七十餘。形貌短小。上望而心輕之。問遂曰。渤海擾亂。將何以息其盜賊。遂對曰。渤海遐遠。不沾聖化。其民困於饑寒。而吏不卹。故使陛下赤子。盜弄陛下之兵於潢池中爾。今欲使臣勝之邪。將安之邪。上聞遂對甚悅。曰。選用賢良。故欲安之也。遂曰。臣聞治亂民。猶治亂絲。不可急也。唯緩之然後可治。臣願陛下詔丞相御史。且勿拘臣以文法。得一切以便宜行事。上許之。加錫黃金。未至郡。郡界遣兵以迎遂。遂於是移書。罷追捕盜賊。吏民諸持鉏鉤田器。皆為良民。吏無得問。持兵者乃為盜賊。悉遣迎兵。為單車至府。郡中翕然。盜亦皆罷。又多劫掠。聞教令即時解散。皆持鉏鉤。於是郡內悉平。民安土樂業。乃開倉廩。假貸貧民。選用良吏。慰安收養焉。齊俗奢侈。好為末技。不作田種。遂乃躬率以節約。使民賣刀劍。買牛犢。曰何為帶牛而佩犢乎。勸民農桑。課民收劍。數年之間。民皆富足。而獄訟息止。上徵遂到。將見。議曹掾王生謂遂曰。天子即問君何以為理者。君宜曰皆聖主之德。非小臣之力也。上嘉其言有讓。歎曰。君安得長者之言而稱之也。遂對曰。議曹掾教戒臣。上拜遂為水衡都尉。而王生為水衡丞。以褒顯遂。
元康元年春正月。龜茲王及其夫人來朝。龜茲夫人。即烏孫公主女也。自以得尚漢外孫。故請朝。上納之。贈賜甚厚焉。號夫人曰公主。龜茲王樂漢衣服制度。歸國。治宮室。作徼道。周衛。出入傳呼。撞鍾鼓。如漢家儀。外國為之語曰。驢非驢。馬非馬。龜茲王。所謂騾也。以杜陵東原上為初陵。更名杜縣為杜陵。徙丞相將軍列侯吏二千石貲百萬者於杜陵。鳳皇集太山陳留。甘露降於未央宮。三月。赦天下徙勤事者。賜吏民爵。鰥寡孤獨帛。夏五月。立皇考廟。益奉明國百戶。為奉明縣。有司奏言。禮。父為士。子為天子。祭以天子。悼考園宜稱尊號曰皇考。立廟置縣。尊戾夫人曰戾太后。置園廟奉邑。益戾園各滿三百家。復高祖功臣絳侯周勃等三十六人子孫。世世勿絕嗣。其無適後者。復其次。秋八月。詔舉通文學者。冬置建章衛尉。
二年春正月。詔曰。書曰。文王作罰。刑茲無赦。今吏修身奉法。未能有稱。朕甚憫焉。其赦天下。厲精更治。二月乙丑。立皇后王氏。賜丞相已下至郎從官。錦帛各有差。王氏之先。有功於高祖。賜爵關內侯。至王皇后父奉光。上在民間時與相識。有女當適人。夫輒死。及上即位。乃納之後宮為婕妤。是時諸愛寵婕妤皆有子。上懲霍后之欲鴆太子也。以王婕妤無子有寵。乃立之。以母養太子。封父奉光為卬城候。夏五月。詔曰。吏用法式。或以心巧。析律二端。深淺不平。增辭飾非。以成其罪。奏不如實。上無由得知。或擅興徭役。飾廚傳。稱過客。越職逾法。以取名譽。二千石皆察官屬。勿用此人。今民頗被疾疫之災。其令郡國被災甚者。無出今年租。詔曰。聞古者天子之名。難知而易諱。而今百姓。多上書觸諱以犯罪。朕甚憐之。其改諱詢觸諱在令前。赦之。冬京兆尹趙廣漢有罪。腰斬。廣漢字子都。涿郡人也。坐殺人不辜。丞相按驗之。廣漢疑丞相夫人殺侍婢。以此脅丞相。丞相按之甚急。廣漢乃將吏突之丞相府。召其夫人跪堂下。收奴婢十餘人考問其事。丞相上書自陳曰妻實不殺婢。婢有過自殺耳。丞相司直劾奏廣漢。摧辱大臣。欲以劫持。奉公不道。上乃下廣漢廷尉獄。又坐殺人不辜治罪。吏民守闕號泣者數萬人。初。廣漢為京兆尹廉明。抑疆扶弱。小民得職。而吏士盡心。其盜賊姦邪。纖微皆知之。長安少年數人。會窮里空舍。謀欲劫人。語未及竟。廣漢知之。使吏捕治之。具伏。富人蘇回為郎。二人私劫質之。有頃。廣漢至。曉賊曰。釋質束手。善相遇。幸逢赦。賊驚愕即出叩頭。廣漢為跪謝曰。幸全活郎。甚厚。遂送獄。敕吏謹遇之。給酒肉。冬當斷。預為調棺斂具。皆曰死無所恨矣。廣漢嘗召湖都亭長。湖亭長西經界上。界上亭長戲曰。為我通問趙君。湖亭長至。廣漢曰。界上亭長謝我。何故不為致問。其摘姦發伏如神。皆此類也。廣漢奏令長安游徼獄秩百石。其後百石吏皆差自重。不敢枉法。京兆清正。長老稱之。以漢興京兆尹無及廣漢者。百姓追思而歌之。初為潁川太守。誅大姓首惡。郡中震慄。一切治理威名。流聞匈奴。及匈奴降言者。匈奴中皆聞廣漢。然好用新進少年。率多果敢之計。侵犯貴戚大臣。卒以此敗焉。車師王烏貴靡初和於匈奴。後降漢。又恐匈奴攻之。懼而奔烏孫。漢使者鄭吉田於渠黎。乃迎車師王妻子。傳送長安。賞賜甚厚。四夷朝會。常尊顯而示之。乃立車師太子軍宿為車師王。徙居渠黎。而吉等田車師故地。匈奴爭之。而攻漢屯田者。趙充國等議欲因匈奴衰弱。出兵擊之。丞相諫曰。臣聞救亂誅暴。謂之義兵。兵義者王。敵加於已。不得已而應之者。謂之應兵。兵應者勝。爭恨小故。不勝憤怒者。謂之忿兵。兵忿者敗。利人土地寶貨者。謂之貪兵。兵貪者破。恃國家之大。矜人民之眾。欲見威於敵者。謂之驕兵。兵驕者滅。此非但人事。乃天道也。自頃匈奴常有善意。所得漢民。輒奉歸之。未有犯於邊境。雖爭田。車師故地。不足以置意。中國今諸將軍。欲興兵入奪其地。臣愚不知此兵欲何名也。今邊境困乏。難以動兵。軍旅之後，必有凶年。言民以愁苦之氣。傷陰陽之和也。兵出雖勝。必有後憂。今郡國守相。率多不精選。風俗尤薄。水旱不時。郡國盜賊繁多。今左右不憂。乃欲發兵報纖微之忿於遠夷。此乃所謂季孫之憂。不在顓臾。而在蕭牆之內也。上乃棄車師之地。丞相又奏言古有羲和之官。以承四時之節。以敬授民事。人君動靜。奉順陰陽。則和氣應而災害不生。自高皇帝時。有主四時之官。臣願陛下選用明經通知陰陽者四人。各主一事。明言所職。以順陰陽。上從之。丞相敕掾吏案事郡國。若休告還府。輒白四方得失異聞。盜賊災變。輒奏言之。以廣視聽。是歲烏孫昆彌上書。願以漢外孫楚公主子元貴靡為嗣。得復尚漢公主。上以楚公主弟子相夫妻之。送至燉煌。聞烏孫昆彌死。元貴靡不得立。乃還。答公主侍者馮嫽。常持節為漢公主使外國。外國敬信之。號曰馮夫人。上乃徵馮夫人問烏孫狀。而遣謁者送馮夫人軺車持節。詔昆彌烏孫就居。以為小昆彌。而立元貴靡為大昆彌。兩昆彌之號。自此始也。
三年春。神雀集泰山。有鳥五色。以萬數。飛過京師。翱翔屬縣。賜諸侯王將軍列侯二千石。至郎從官。帛各有差。賜天下吏民爵。鰥寡孤獨高年帛。三月詔曰。蓋聞象有罪而舜封之有痺。骨肉之親。放而不誅。其封故昌邑王賀子為海昏侯。又曰。御史大夫邴吉。中郎將史魯。史玄。長樂衛尉許舜。侍中光祿大夫許延壽。皆與朕有舊恩。故掖廷令張賀。輔導朕躬。厥功茂矣。詩不云乎無德不報。其封賀子侍中中郎彭祖為陽都侯。追諡賀為哀侯。吉魯玄舜延壽皆列侯。故人及郡邸獄復作。嘗有阿保之功者。皆以差受祿賜。是時掖宮婢名則。令民夫上書自陳。嘗有阿保之功。下掖庭令問則。則辭引御史大夫邴吉知狀。吉識之。謂則曰。汝嘗坐養皇孫不謹。督笞之。安得有功。獨渭城胡組。惟陽郭徵卿有恩耳。詔求組徵卿皆已死。有子孫皆受厚賞。免則為庶人。賜錢十萬。上見具問則。乃知吉有舊恩。賢其不言。會吉病篤。封吉為博陽侯。就加印綬。及其生存也。太子太博夏侯勝曰。臣聞有陰德者。必饗其樂。以及子孫。今者吉未獲報。而病甚。非其死疾也。後吉瘳。上書固辭封。上不聽。及杜陵陳遂。字長子。上微時。與上游戲博奕。數負遂。上即位。稍見進用。至太原太守。乃遂賜璽書曰。制詔太原太守。官尊祿重。可以償遂博負矣。妻君寧時在旁知狀。遂乃上書謝恩。曰事在元平元年赦前。其見厚如此。元帝時。遂為京兆尹。後至廷尉。遂孫遵。字孟公。以好賓客著名。身長八尺餘。容貌甚偉。貴戚豪傑。咸敬重之。所在輻輳。莫不震動。為河南太守。作私書與京師故人。召善書吏十人於前。遵憑儿口授與書吏。且省官事。書數百封。親疏各有意氣。海南人大驚。性善書。與人尺牘。莫不藏之以為榮。然好酒奢放。不拘禮度。與張敞之孫張竦。字伯松。相善。而竦好學問。節約自守。並著名字。仕宦相及。遵謂竦曰。足下苦身自約。而我放意自恣。官爵功名。不減於子。而我獨差樂。顧不優邪。竦曰。人各有長短。子欲學我亦不能。吾欲效子亦敗矣。夏六月。立皇子欽為淮陽王。欽者。張妤婕之子也。好經學法律。聰達有才。上甚愛之。而張婕妤最幸有寵。上有意欲立張婕妤子欽。然以太子起於細微。上少時依許氏。及即位而許后已殺死。故不忍廢也。是歲皇太子冠。既學通論語孝經。太傅疏廣謂少傅受曰。吾聞知止不辱。知足不殆。功成名遂而身退。天之道也。即日廣受俱謝病。上疏乞骸骨。上以其年老。皆許之。賜黃金各二十斤。而皇太子贈以金五十斤。公卿大夫。故人邑子。為祖道於東都門外。送者車數百兩。及道路觀者。莫不歎息。皆曰賢哉二大夫。廣受既歸東海。令其家供酒食。諸族人鄉里相與娛樂。數問其家金盡未。昆弟諸老。謂宜為子頗立產業。廣曰。吾自有舊田廬。子孫勤力於中。足以供衣食。今復增益之。但教子孫怠惰耳。賢而多財。則損其志。愚而多財。則益其過。且夫富者人之所怨。吾既無以教化其子孫。不欲益其過而生其怨。及此金者。聖主所以惠老臣也。故樂與其鄉黨宗族。共受其賜。以盡吾餘日。不亦可乎。於是宗正陽成侯劉德者。辟彊之子也。亦抑損自守。家產不過百金。餘與昆弟賓客。終不積財。霍光秉政。欲以女妻德。德不敢娶。畏盛滿也。好黃老術。有智略。少時數召見。武帝謂之千里駒。德治淮南獄。盡得淮南祕書。德小子向。字子政。幼而誦習之。以為奇。奏言黃金可成。上令向典尚方鑄作事。費金甚多。不驗。向坐偽鑄黃金。下獄當死。德上書訟向。有司奏德訟子罪。失大臣之體。會德病卒。上亦奇向有才。得減死論。後立穀梁春秋。上因令向受穀梁春秋傳。與諸儒講五經於石渠。拜郎中給事黃門。遷諫議大夫給事中。向後為宗正。向為人簡易。無威儀。廉清樂道。不交接世俗。專精思於經術。晝讀書傳。夜觀天文。或寢不達旦。
四年春正月。詔曰。朕惟耋老之人。髮齒墮落。血氣衰微。亦無暴虐之心。今或罹文法。拘執囹圄。不終天命。朕甚憐之。自今以來。諸年八十以上。非誣告殺傷人。他皆勿坐。遣太中大夫李彊等十二人。循行天下。存問孤寡。觀風俗。察吏治得失。舉茂才異論之士。二月。河東霍徵史等謀反誅。三月詔曰。乃者神雀五采以萬數。集長樂未央北宮高寢甘泉泰畤殿中。及上林苑。朕之不逮。寡於德厚。屢獲嘉祥。非朕之任。其賜天下吏民爵。三老孝弟力田。鰥寡孤獨各有差。秋八月。賜功臣適後黃金。人二千斤。賜故右扶風尹翁歸子黃金百斤。以奉其祭祀。翁歸。字子沈。其清潔語不及私。溫良謙退。不以行能驕人。然任刑威。京師畏之。其姦邪游俠。皆有名藉。盜賊發。其比伍輒使以類推跡其所過抵。率常如其言。初。田延年為河東太守。召見故吏五六十人。令有文者東。有武者西。翁歸獨伏不肯起。將曰。文武兼備。惟所施設。延年乃與語。大奇之。自以為不及。翁歸遂舉孝廉。後為東海太守。過辭廷尉。于定國欲以邑子二人囑託。且令坐後堂待見。及與翁歸語終日。不敢見之。己而謂其邑子曰。此賢將。汝不任事也。且不可干以私。丙寅。大司馬衛將軍張安世薨。安世以大司馬領尚書事。職典樞機。謹慎周密者。定大政已決。輒稱病出。聞有詔令乃大驚。使吏之丞相府問焉。自朝廷大臣。莫知其預議也。常有所薦。其人來謝安世。安世大恨之。以為舉能達賢。豈有私謝邪。後絕不通。有郎功高不調。自言安世。安世曰。以君之功高。明主所知。絕不許。已而郎果自遷。幕府長史或謂安世曰。將軍為明主股肱。而士無所進。議者以為譏。安世曰。明主在上。賢不肖較然。人臣自修而已。安知士而薦之。其匿名跡。遠權勢。皆如此。然安世家僮七百人。各有技巧。積纍纖微。故能殖其貨。富將擬過霍氏。然身衣戈綈。夫人紡績。車服甚節。安世薨。子延壽為嗣。自以身無功德。何以久堪先人大國。數上書讓減戶邑。又因從弟陽都侯彭祖。口陳至誠。彭祖。初上微時。與同硯席讀書。上親之。上以延壽為有讓。乃徙封平原侯。戶口如故。租稅減半。遣使至烏孫求車師前王。是歲車師王烏貴靡自烏孫至。賜第舍。令與妻子居。是時比年豐。嘉穀玄稷。降於郡國。金芝九莖。產於函德殿銅池中。九真獻奇獸。南郡獲白虎。獻其皮骨爪牙。神雀仍集。
