陶嬰者，魯陶門之女也。少寡，養幼孤，無強昆弟，紡績為產。魯人或聞其義，將求焉。
嬰聞之，恐不得免，作歌，明己之不更二也。其歌曰：「悲黃鵠之早寡兮，七年不雙。宛鵛獨宿兮，不與眾同。夜半悲鳴兮，想其故雄。天命早寡兮，獨宿何傷。寡婦念此兮，泣下數行。嗚呼悲兮，死者不可忘。飛鳥尚然兮，況於貞良。雖有賢雄兮，終不重行。」魯人聞之曰：「斯女不可得已。」遂不敢復求。嬰寡，終身不改。君子謂陶嬰貞壹而思。《詩》云：「心之憂兮，我歌且謠。」此之謂也。
頌曰：陶嬰少寡，紡績養子，或欲取焉，乃自脩理，作歌自明，求者乃止，君子稱揚，以為女紀。
陶嬰者，魯陶門之女也。少寡，養幼孤，無強昆弟，紡績為產。魯人或聞其義，將求焉。
嬰聞之，恐不得免，作歌，明己之不更二也。其歌曰：「悲黃鵠之早寡兮，七年不雙。宛鵛獨宿兮，不與眾同。夜半悲鳴兮，想其故雄。天命早寡兮，獨宿何傷。寡婦念此兮，泣下數行。嗚呼悲兮，死者不可忘。飛鳥尚然兮，況於貞良。雖有賢雄兮，終不重行。」魯人聞之曰：「斯女不可得已。」遂不敢復求。嬰寡，終身不改。君子謂陶嬰貞壹而思。《詩》云：「心之憂兮，我歌且謠。」此之謂也。
頌曰：陶嬰少寡，紡績養子，或欲取焉，乃自脩理，作歌自明，求者乃止，君子稱揚，以為女紀。
