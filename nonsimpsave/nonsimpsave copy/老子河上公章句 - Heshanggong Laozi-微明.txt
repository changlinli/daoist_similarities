將欲歙之，必固張之。先開張之者，欲極其奢淫。將欲弱之，必固強之。先強大之者，欲使遇禍患。將欲廢之，必固興之。先興之者，欲使其驕危。將欲奪之，必固與之。先與之者，欲極其貪心。是謂微明。此四事，其道微，其效明也。柔弱勝剛強。柔弱者久長，剛強者先亡也。魚不可脫於淵，魚脫於淵，謂去剛得柔，不可復制焉。國之利器，不可以示人。利器者，謂權道也。治國權者，不可以示執事之臣也。治身道者，不可以示非其人也。
將欲歙之，必固張之。先開張之者，欲極其奢淫。將欲弱之，必固強之。先強大之者，欲使遇禍患。將欲廢之，必固興之。先興之者，欲使其驕危。將欲奪之，必固與之。先與之者，欲極其貪心。是謂微明。此四事，其道微，其效明也。柔弱勝剛強。柔弱者久長，剛強者先亡也。魚不可脫於淵，魚脫於淵，謂去剛得柔，不可復制焉。國之利器，不可以示人。利器者，謂權道也。治國權者，不可以示執事之臣也。治身道者，不可以示非其人也。
