十年春，公如齊。公至自齊。齊人歸我濟西田。公娶齊，齊由以為兄弟，反之。不言來，公如齊受之也。
夏，四月丙辰，日有食之。己巳，齊侯元卒。齊崔氏出奔衛。氏者，舉族而出之之辭也。公如齊。
五月，公至自齊。癸巳，陳夏征舒弒其君平國。
六月，宋師伐滕。公孫歸父如齊。葬齊惠公。晉人、宋人、衛人、曹人伐鄭。
秋，天王使王季子來聘。其曰王季，王子也。其曰子，尊之也。聘，問也。公孫歸父帥師伐邾，取繹。大水。季孫行父如齊。
冬，公孫歸父如齊。齊侯使國佐來聘。饑。楚子伐鄭。
十年春，公如齊。公至自齊。齊人歸我濟西田。公娶齊，齊由以為兄弟，反之。不言來，公如齊受之也。
夏，四月丙辰，日有食之。己巳，齊侯元卒。齊崔氏出奔衛。氏者，舉族而出之之辭也。公如齊。
五月，公至自齊。癸巳，陳夏征舒弒其君平國。
六月，宋師伐滕。公孫歸父如齊。葬齊惠公。晉人、宋人、衛人、曹人伐鄭。
秋，天王使王季子來聘。其曰王季，王子也。其曰子，尊之也。聘，問也。公孫歸父帥師伐邾，取繹。大水。季孫行父如齊。
冬，公孫歸父如齊。齊侯使國佐來聘。饑。楚子伐鄭。
