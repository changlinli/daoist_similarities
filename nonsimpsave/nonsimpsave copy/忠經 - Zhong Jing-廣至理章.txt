古者聖人以天下之耳目為視聽。用天下之視聽，則無不見聞也。天下之心為心。順物之情，不任己欲。端旒而自化，居成而不有，斯可謂致理也已矣。默化元運，其理如此。王者思於至理，其遠乎哉？道無遠近，弘之則是。無為而天下自清。有事則煩。不疑而天下自信。不疑於物，物亦信焉。不私而天下自公。不私於物，物亦公焉。賤珍則人去貪。貪由有珍，珍去貪息。徹侈則人從儉。儉消於侈，侈除儉生。用實則人不偽。見實知偽之惡。崇讓則人不爭。見遜知爭之失。故得人心和平，天下淳質。化行心易，咸服其淳。樂其生，保其壽。氣得天和，咸無夭折。優游聖德，以為自然之至也。聖德無涯，與天地等。《詩》云：「不識不知，順帝之則。」雖迷帝德，不違其則。
古者聖人以天下之耳目為視聽。用天下之視聽，則無不見聞也。天下之心為心。順物之情，不任己欲。端旒而自化，居成而不有，斯可謂致理也已矣。默化元運，其理如此。王者思於至理，其遠乎哉？道無遠近，弘之則是。無為而天下自清。有事則煩。不疑而天下自信。不疑於物，物亦信焉。不私而天下自公。不私於物，物亦公焉。賤珍則人去貪。貪由有珍，珍去貪息。徹侈則人從儉。儉消於侈，侈除儉生。用實則人不偽。見實知偽之惡。崇讓則人不爭。見遜知爭之失。故得人心和平，天下淳質。化行心易，咸服其淳。樂其生，保其壽。氣得天和，咸無夭折。優游聖德，以為自然之至也。聖德無涯，與天地等。《詩》云：「不識不知，順帝之則。」雖迷帝德，不違其則。
