斧，甫也；甫，始也。凡將制器，始用斧代木，已乃制之也。
鎌，廉也，體廉薄也。其所刈稍稍取之，又似廉者也。
斨，戕也，所伐皆戕毀也。
仇矛、讎也。所伐則平，如討仇讎也。
錐，利也。
椎，推也。
耒。亦椎也。
鑿，有所穿鑿也。
鐫，鐏也，有所鐏入也。
耜，似也，似齒之斷物也。
犁，利也。利則發土，絕草根也。
檀，垣也，摩之使垣然平也。
鋤，助也，去穢助苗長也。齊人謂其柄曰橿，橿然正直也。頭曰鶴，似鶴頭也。
枷，加也。加杖於柄頭，以撾穗而出其穀也。或曰羅枷，三杖而用之也。或曰丫。丫杖轉於頭，故以名之也。
鍤，插也，插地起土也。或曰銷，銷，削也，能有所穿削也。或曰鏵，鏵，刳也，刳地為坎也。其板曰葉，象木葉也。
把，播也，所以播除物也。
拂，撥也，撥使聚也。
耨，以鋤耨禾也。
鑮，亦鋤類也。鑮，迫也。
𨪋，溝也，既割去壟上草，又辟其上以壅苗根，使壟下為溝受水潦也。
釱，殺也，言殺草也。
銍，穫黍鐵也。銍銍，斷黍穗聲也。
釿，謹也。板廣不可得制削，又有節，則用此釿之，所以詳謹令平，滅斧跡也。
鐁，鐁彌也，釿有高下之跡以此鐁彌其上而平之也。
鋸，倨也，其體直，所截應倨句之平也。
钃，誅也，主以誅除物根株也。
斧，甫也；甫，始也。凡將制器，始用斧代木，已乃制之也。
鎌，廉也，體廉薄也。其所刈稍稍取之，又似廉者也。
斨，戕也，所伐皆戕毀也。
仇矛、讎也。所伐則平，如討仇讎也。
錐，利也。
椎，推也。
耒。亦椎也。
鑿，有所穿鑿也。
鐫，鐏也，有所鐏入也。
耜，似也，似齒之斷物也。
犁，利也。利則發土，絕草根也。
檀，垣也，摩之使垣然平也。
鋤，助也，去穢助苗長也。齊人謂其柄曰橿，橿然正直也。頭曰鶴，似鶴頭也。
枷，加也。加杖於柄頭，以撾穗而出其穀也。或曰羅枷，三杖而用之也。或曰丫。丫杖轉於頭，故以名之也。
鍤，插也，插地起土也。或曰銷，銷，削也，能有所穿削也。或曰鏵，鏵，刳也，刳地為坎也。其板曰葉，象木葉也。
把，播也，所以播除物也。
拂，撥也，撥使聚也。
耨，以鋤耨禾也。
鑮，亦鋤類也。鑮，迫也。
𨪋，溝也，既割去壟上草，又辟其上以壅苗根，使壟下為溝受水潦也。
釱，殺也，言殺草也。
銍，穫黍鐵也。銍銍，斷黍穗聲也。
釿，謹也。板廣不可得制削，又有節，則用此釿之，所以詳謹令平，滅斧跡也。
鐁，鐁彌也，釿有高下之跡以此鐁彌其上而平之也。
鋸，倨也，其體直，所截應倨句之平也。
钃，誅也，主以誅除物根株也。
