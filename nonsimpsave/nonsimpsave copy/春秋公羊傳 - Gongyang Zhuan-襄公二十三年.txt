二十有三年春，王二月癸酉朔，日有食之。
三月己巳，杞伯丐卒。
夏，邾婁鼻我來奔。邾婁鼻我者何？邾婁大夫也。邾婁無大夫，此何以書？以近書也。
葬杞孝公。
陳殺其大夫慶虎及慶寅。
陳侯之弟光自楚歸于陳。
晉欒盈復入于晉、入于曲沃。曲沃者何？晉之邑也。其言入于晉、入于曲沃何？欒盈將入晉，晉人不納，由乎曲沃而入也。
秋，齊侯伐衛，遂伐晉。八月，叔孫豹帥師救晉，次于雍渝。曷為先言救而後言次？先通君命也。
己卯，仲孫遬卒。
冬，十月乙亥，臧孫紇出奔邾婁。
晉人殺欒盈。曷為不言殺其大夫？非其大夫也。
齊侯襲莒。
二十有三年春，王二月癸酉朔，日有食之。
三月己巳，杞伯丐卒。
夏，邾婁鼻我來奔。邾婁鼻我者何？邾婁大夫也。邾婁無大夫，此何以書？以近書也。
葬杞孝公。
陳殺其大夫慶虎及慶寅。
陳侯之弟光自楚歸于陳。
晉欒盈復入于晉、入于曲沃。曲沃者何？晉之邑也。其言入于晉、入于曲沃何？欒盈將入晉，晉人不納，由乎曲沃而入也。
秋，齊侯伐衛，遂伐晉。八月，叔孫豹帥師救晉，次于雍渝。曷為先言救而後言次？先通君命也。
己卯，仲孫遬卒。
冬，十月乙亥，臧孫紇出奔邾婁。
晉人殺欒盈。曷為不言殺其大夫？非其大夫也。
齊侯襲莒。
