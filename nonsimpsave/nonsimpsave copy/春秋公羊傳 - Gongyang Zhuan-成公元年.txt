元年春，王正月，公即位。
二月辛酉，葬我君宣公。
無冰。
三月，作丘甲。何以書？譏。何譏爾？譏始丘使也。
夏，臧孫許及晉侯盟于赤棘。
秋，王師敗績于貿戎。孰敗之？蓋晉敗之，或曰貿戎敗之。然則曷為不言晉敗之？王者無敵，莫敢當也。
冬，十月。
元年春，王正月，公即位。
二月辛酉，葬我君宣公。
無冰。
三月，作丘甲。何以書？譏。何譏爾？譏始丘使也。
夏，臧孫許及晉侯盟于赤棘。
秋，王師敗績于貿戎。孰敗之？蓋晉敗之，或曰貿戎敗之。然則曷為不言晉敗之？王者無敵，莫敢當也。
冬，十月。
