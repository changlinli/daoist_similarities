五年春，公至自晉。
夏，鄭伯使公子發來聘。
叔孫豹、鄫世子巫如晉。外相如不書，此何以書？為叔孫豹率而與之俱也。叔孫豹則曷為率而與之俱？蓋舅出也。莒將滅之，故相與往殆乎晉也。莒將滅之，則曷為相與往殆乎晉？取後乎莒也。其取後乎莒奈何？莒女有為鄫夫人者，蓋欲立其出也。
仲孫蔑、衛孫林父會吳于善稻。
秋，大雩。
楚殺其大夫公子壬夫。
公會晉侯、宋公、陳侯、衛侯、鄭伯、曹伯、莒子、邾婁子、滕子、薛伯、齊世子光、吳人、鄫人于戚。吳何以稱人？吳、鄫人云則不辭。
公至自會。
冬，戍陳。孰戍之？諸侯戍之。曷為不言諸侯戍之？離至不可得而序，故言我也。
楚公子貞帥師伐陳。
公會晉侯、宋公、衛侯、鄭伯、曹伯、莒子、邾婁子、滕子、薛伯、齊世子光，救陳。十有二月，公至自救陳。
辛未，季孫行父卒。
五年春，公至自晉。
夏，鄭伯使公子發來聘。
叔孫豹、鄫世子巫如晉。外相如不書，此何以書？為叔孫豹率而與之俱也。叔孫豹則曷為率而與之俱？蓋舅出也。莒將滅之，故相與往殆乎晉也。莒將滅之，則曷為相與往殆乎晉？取後乎莒也。其取後乎莒奈何？莒女有為鄫夫人者，蓋欲立其出也。
仲孫蔑、衛孫林父會吳于善稻。
秋，大雩。
楚殺其大夫公子壬夫。
公會晉侯、宋公、陳侯、衛侯、鄭伯、曹伯、莒子、邾婁子、滕子、薛伯、齊世子光、吳人、鄫人于戚。吳何以稱人？吳、鄫人云則不辭。
公至自會。
冬，戍陳。孰戍之？諸侯戍之。曷為不言諸侯戍之？離至不可得而序，故言我也。
楚公子貞帥師伐陳。
公會晉侯、宋公、衛侯、鄭伯、曹伯、莒子、邾婁子、滕子、薛伯、齊世子光，救陳。十有二月，公至自救陳。
辛未，季孫行父卒。
