善為士者不武，言貴道德，不好武力也。善戰者不怒，善以道戰者，禁邪於胸心，絕禍於未萌，無所誅怒也。善勝敵者不與，善以道勝敵者，附近以仁，來遠以德，不與敵爭，而敵自服也。善用人者為之下。善用人自輔佐者，常為人執謙下也。是謂不爭之德，謂上為之下也。是乃不與人爭之道德也。是謂用人之力，能身為人下，是謂用人臣之力也。是謂配天古之極。能行此者，德配天也。是乃古之極要道也。
善為士者不武，言貴道德，不好武力也。善戰者不怒，善以道戰者，禁邪於胸心，絕禍於未萌，無所誅怒也。善勝敵者不與，善以道勝敵者，附近以仁，來遠以德，不與敵爭，而敵自服也。善用人者為之下。善用人自輔佐者，常為人執謙下也。是謂不爭之德，謂上為之下也。是乃不與人爭之道德也。是謂用人之力，能身為人下，是謂用人臣之力也。是謂配天古之極。能行此者，德配天也。是乃古之極要道也。
