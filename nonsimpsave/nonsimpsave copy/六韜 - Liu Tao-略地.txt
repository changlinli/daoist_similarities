武王問太公曰：「戰勝深入，略其地，有大城不可下。其別軍守險，與我相拒。我欲攻城圍邑，恐其別軍卒至而擊我。中外相合，擊我表裏。三軍大亂，上下恐駭。為之奈何？」太公曰：「凡攻城圍邑，車騎必遠，屯衛警戒，阻其外內。中人絕糧，外不得輸，城人恐怖，其將必降。」
武王曰：「中人絕糧，外不得輸，陰為約誓，相與密謀。夜出，窮寇死戰。其車騎銳士，或衝我內，或擊我外。士卒迷惑，三軍敗亂。為之奈何？」太公曰：「如此者，當分軍為三軍，謹視地形而處。審知敵人別軍所在，及其大城別堡，為之置遺缺之道以利其心；謹備勿失，敵人恐懼，不入山林，即歸大邑。走其別軍。車騎遠要其前，勿令遺脫。中人以為先出者得其徑道，其練卒、材士必出，其老弱獨在。車騎深入長驅，敵人之軍，必莫敢至。慎勿與戰，絕其糧道，圍而守之，必久其日。無燔人積聚，無壞人宮室，冢樹社叢勿伐，降者勿殺，得而勿戮，示之以仁義，施之以厚德，令其士民曰：『罪在一人。』如此，則天下和服。」武王曰：「善哉。」
武王問太公曰：「戰勝深入，略其地，有大城不可下。其別軍守險，與我相拒。我欲攻城圍邑，恐其別軍卒至而擊我。中外相合，擊我表裏。三軍大亂，上下恐駭。為之奈何？」太公曰：「凡攻城圍邑，車騎必遠，屯衛警戒，阻其外內。中人絕糧，外不得輸，城人恐怖，其將必降。」
武王曰：「中人絕糧，外不得輸，陰為約誓，相與密謀。夜出，窮寇死戰。其車騎銳士，或衝我內，或擊我外。士卒迷惑，三軍敗亂。為之奈何？」太公曰：「如此者，當分軍為三軍，謹視地形而處。審知敵人別軍所在，及其大城別堡，為之置遺缺之道以利其心；謹備勿失，敵人恐懼，不入山林，即歸大邑。走其別軍。車騎遠要其前，勿令遺脫。中人以為先出者得其徑道，其練卒、材士必出，其老弱獨在。車騎深入長驅，敵人之軍，必莫敢至。慎勿與戰，絕其糧道，圍而守之，必久其日。無燔人積聚，無壞人宮室，冢樹社叢勿伐，降者勿殺，得而勿戮，示之以仁義，施之以厚德，令其士民曰：『罪在一人。』如此，則天下和服。」武王曰：「善哉。」
