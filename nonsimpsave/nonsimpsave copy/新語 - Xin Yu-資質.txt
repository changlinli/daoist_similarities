質美者以通為貴，才良者以顯為能，何以言之？夫楩柟豫章、天下之名木，生於深山之中，產於溪谷之傍，立則為太山眾木之宗，仆則為萬世之用，浮於山水之流，出於冥冥之野，因江、河之道，而達於京師之下，因於斧斤之功，舒其文彩之好，精捍直理，密緻博通，䖝蝎不能穿，水濕不能傷，在高柔軟，入地堅彊，無膏澤而光潤生，不剋畫而文章成，上為帝王之御物，下則賜公卿，庶賤不得以備器械；閉絕以關梁，及隘於山阪之阻，隔於九𡵻之隄，仆於嵬崔之山，頓於窅冥之溪，樹蒙籠蔓延而無間，石崔嵬嶄岩而不開，廣者無舟車之通，狹者無步檐之蹊，商賈所不至，工匠所不窺，知者所不見，見者所不知，功棄而德亡，腐朽而枯傷，轉於百仞之壑，惕然而獨僵，當斯之時，不如道傍之枯楊。𡻭𡻭詰屈，委曲不同，然生於大都之廣地，近於大匠之名工，則材器制斷，規矩度量，堅者補朽，短者續長，大者治罇，小者治觴，飾以丹漆，斁以明光，上備太牢，春秋禮庠，褒以文彩，立禮矜莊，冠帶正容，對酒行觴，卿士列位，布陳宮堂，望之者目眩，近之者鼻芳。故事閉之則絕，次之則通，抑之則沉，興之則揚，處地楩梓，賤於枯楊，德美非不相絕也，才力非不相懸也，彼則槁枯而遠棄，此則為宗廟之器者，通與不通。亦如是也。
夫窮澤之民，據犁嗝報之士，或懷不羈之才，身有堯、舜、皋陶之美，綱紀存乎身，萬世之術藏於心；然身不用於世者，之通故也。夫公卿之子弟，貴戚之黨友，雖無過人之才，然在尊重之位者，輔助者強飾之者巧，靡不達也。
昔扁鵲居宋，得罪於宋君，出亡之衛，衛人有病將死者，扁鵲至其家，欲為治之。病者之父謂扁鵲曰：「吾子病甚篤，將為迎良醫治，非子所能治也。」退而不用，乃使靈巫求福請命，對扁鵲而呪，病者卒死，靈巫不能治也。夫扁鵲、天下之良醫，而不能與靈巫爭用者，知與不知也。故事求遠而失近，廣藏而狹棄，斯之謂也。
昔宮之奇為虞公畫計，欲辭晉獻公璧馬之賂，而不假之夏陽之道，豈非金石之計哉！然虞公不聽者，惑於珍怪之寶也。
鮑丘之德行，非不高於李斯、趙高也，然伏隱於嵩廬之下，而不錄於世，利口之臣害之也。
凡人莫不知善之為善，惡之為惡；莫不知學問之有益于己，怠戲之無益於事也。然而為之者情欲放溢，而人不能勝其志也。人君莫不知求賢以自助，近賢以自輔；然賢聖或隱於田里，而不預國家之事者，乃觀聽之臣不明於下，則閉塞之譏歸於君；閉塞之譏歸於君，則忠賢之士棄於野；忠賢之士棄於野，則佞臣之黨存於朝；佞臣之黨存於朝，則下不忠於君；下不忠於君，則上不明於下；上不明於下，是故天下所以傾覆也。
質美者以通為貴，才良者以顯為能，何以言之？夫楩柟豫章、天下之名木，生於深山之中，產於溪谷之傍，立則為太山眾木之宗，仆則為萬世之用，浮於山水之流，出於冥冥之野，因江、河之道，而達於京師之下，因於斧斤之功，舒其文彩之好，精捍直理，密緻博通，䖝蝎不能穿，水濕不能傷，在高柔軟，入地堅彊，無膏澤而光潤生，不剋畫而文章成，上為帝王之御物，下則賜公卿，庶賤不得以備器械；閉絕以關梁，及隘於山阪之阻，隔於九𡵻之隄，仆於嵬崔之山，頓於窅冥之溪，樹蒙籠蔓延而無間，石崔嵬嶄岩而不開，廣者無舟車之通，狹者無步檐之蹊，商賈所不至，工匠所不窺，知者所不見，見者所不知，功棄而德亡，腐朽而枯傷，轉於百仞之壑，惕然而獨僵，當斯之時，不如道傍之枯楊。𡻭𡻭詰屈，委曲不同，然生於大都之廣地，近於大匠之名工，則材器制斷，規矩度量，堅者補朽，短者續長，大者治罇，小者治觴，飾以丹漆，斁以明光，上備太牢，春秋禮庠，褒以文彩，立禮矜莊，冠帶正容，對酒行觴，卿士列位，布陳宮堂，望之者目眩，近之者鼻芳。故事閉之則絕，次之則通，抑之則沉，興之則揚，處地楩梓，賤於枯楊，德美非不相絕也，才力非不相懸也，彼則槁枯而遠棄，此則為宗廟之器者，通與不通。亦如是也。
夫窮澤之民，據犁嗝報之士，或懷不羈之才，身有堯、舜、皋陶之美，綱紀存乎身，萬世之術藏於心；然身不用於世者，之通故也。夫公卿之子弟，貴戚之黨友，雖無過人之才，然在尊重之位者，輔助者強飾之者巧，靡不達也。
昔扁鵲居宋，得罪於宋君，出亡之衛，衛人有病將死者，扁鵲至其家，欲為治之。病者之父謂扁鵲曰：「吾子病甚篤，將為迎良醫治，非子所能治也。」退而不用，乃使靈巫求福請命，對扁鵲而呪，病者卒死，靈巫不能治也。夫扁鵲、天下之良醫，而不能與靈巫爭用者，知與不知也。故事求遠而失近，廣藏而狹棄，斯之謂也。
昔宮之奇為虞公畫計，欲辭晉獻公璧馬之賂，而不假之夏陽之道，豈非金石之計哉！然虞公不聽者，惑於珍怪之寶也。
鮑丘之德行，非不高於李斯、趙高也，然伏隱於嵩廬之下，而不錄於世，利口之臣害之也。
凡人莫不知善之為善，惡之為惡；莫不知學問之有益于己，怠戲之無益於事也。然而為之者情欲放溢，而人不能勝其志也。人君莫不知求賢以自助，近賢以自輔；然賢聖或隱於田里，而不預國家之事者，乃觀聽之臣不明於下，則閉塞之譏歸於君；閉塞之譏歸於君，則忠賢之士棄於野；忠賢之士棄於野，則佞臣之黨存於朝；佞臣之黨存於朝，則下不忠於君；下不忠於君，則上不明於下；上不明於下，是故天下所以傾覆也。
