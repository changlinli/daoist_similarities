三年春，王正月，公會晉侯、宋公、衛侯、曹伯伐鄭。
辛亥，葬衛繆公。
二月，公至自伐鄭。
甲子，新宮災，三日哭。新宮者何？宣公之宮也。宣宮則曷為謂之新宮？不忍言也。其言三日哭何？廟災三日哭，禮也。新宮災，何以書？記災也。
乙亥，葬宋文公。
夏，公如晉。
鄭公子去疾率師伐許。
公至自晉。
秋，叔孫僑如率師圍棘。棘者何？汶陽之不服邑也。其言圍之何？不聽也。
大雩。
晉郤克、衛孫良夫伐將咎如。
冬，十有一月，晉侯使荀庚來聘。衛侯使孫良夫來聘。
丙午，及荀庚盟。丁未，及孫良夫盟。此聘也，其言盟何？聘而言盟者，尋舊盟也。
鄭伐許。
三年春，王正月，公會晉侯、宋公、衛侯、曹伯伐鄭。
辛亥，葬衛繆公。
二月，公至自伐鄭。
甲子，新宮災，三日哭。新宮者何？宣公之宮也。宣宮則曷為謂之新宮？不忍言也。其言三日哭何？廟災三日哭，禮也。新宮災，何以書？記災也。
乙亥，葬宋文公。
夏，公如晉。
鄭公子去疾率師伐許。
公至自晉。
秋，叔孫僑如率師圍棘。棘者何？汶陽之不服邑也。其言圍之何？不聽也。
大雩。
晉郤克、衛孫良夫伐將咎如。
冬，十有一月，晉侯使荀庚來聘。衛侯使孫良夫來聘。
丙午，及荀庚盟。丁未，及孫良夫盟。此聘也，其言盟何？聘而言盟者，尋舊盟也。
鄭伐許。
