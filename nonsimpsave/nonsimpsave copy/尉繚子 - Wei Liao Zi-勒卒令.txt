金、鼓、鈴、旂四者各有法。鼓之則進，重鼓則擊。金之則止，重金則退。鈴，傳令也。旂麾之左則左，麾之右則右，奇兵則反是。
一鼓一擊而左，一鼓一擊而右。一步一鼓，步鼓也。十步一鼓，趨鼓也，音不絕，鶩鼓也。商，將鼓也。角，帥鼓也，小鼓，伯鼓也。三鼓同，則將、帥、伯其心一也。奇兵則反是。
鼓失次者有誅，喧嘩者有誅，不聽金、鼓、鈴、旂者有誅。
百人而教戰，教成，合之千人。千人教成，合之萬人。萬人教成，合之三軍。三軍之眾，有分有合，為大戰之法，教成，試之以閱。
方亦勝，圓亦勝，錯斜亦勝，臨險亦勝。敵在山緣而從之，敵在淵沒而從之，求敵如求亡子，從之無疑，故能敗敵而制其命。
夫蚤決先敵，若計不先定，慮不蚤決，則進退不定，疑生必敗。故正兵貴先，奇兵貴後，或先或後，制敵者也。世將不知法者，專命而行，先擊而勇，無不敗者也。
其舉有疑而不疑，其往有信而不信，其致有遲疾而不遲疾，是三者戰之累也。
金、鼓、鈴、旂四者各有法。鼓之則進，重鼓則擊。金之則止，重金則退。鈴，傳令也。旂麾之左則左，麾之右則右，奇兵則反是。
一鼓一擊而左，一鼓一擊而右。一步一鼓，步鼓也。十步一鼓，趨鼓也，音不絕，鶩鼓也。商，將鼓也。角，帥鼓也，小鼓，伯鼓也。三鼓同，則將、帥、伯其心一也。奇兵則反是。
鼓失次者有誅，喧嘩者有誅，不聽金、鼓、鈴、旂者有誅。
百人而教戰，教成，合之千人。千人教成，合之萬人。萬人教成，合之三軍。三軍之眾，有分有合，為大戰之法，教成，試之以閱。
方亦勝，圓亦勝，錯斜亦勝，臨險亦勝。敵在山緣而從之，敵在淵沒而從之，求敵如求亡子，從之無疑，故能敗敵而制其命。
夫蚤決先敵，若計不先定，慮不蚤決，則進退不定，疑生必敗。故正兵貴先，奇兵貴後，或先或後，制敵者也。世將不知法者，專命而行，先擊而勇，無不敗者也。
其舉有疑而不疑，其往有信而不信，其致有遲疾而不遲疾，是三者戰之累也。
