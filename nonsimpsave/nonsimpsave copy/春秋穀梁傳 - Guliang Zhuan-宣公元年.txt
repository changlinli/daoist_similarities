元年春，王正月，公即位。
繼故而言即位，與聞乎故也。公子遂如齊逆女。
三月，遂以夫人婦姜至自齊。其不言氏，喪未畢，故略之也。其曰婦，緣姑言之之辭也。遂之挈，由上致之也。
夏，季孫行父如齊。晉放其大夫胥甲父於衛。放猶屏也。稱國以放，放無罪也。公會齊侯於平州。公子遂如齊。
六月，齊人取濟西田。內不言取。言取，授之也，以是為賂齊也。
秋，邾子來朝。楚子、鄭人侵陳，遂侵宋。遂，繼事也。晉趙盾帥師救陳。善救陳也。宋公、陳侯、衛侯、曹伯會晉師於棐林，伐鄭。列數諸侯而會晉趙盾，大趙盾之事也。其曰師何也？以其大之也。於棐林，地而從伐鄭，疑辭也。此其地何？則著其美也。
冬，晉趙穿帥師侵崇。晉人、宋人伐鄭。伐鄭，所以救宋也。
元年春，王正月，公即位。
繼故而言即位，與聞乎故也。公子遂如齊逆女。
三月，遂以夫人婦姜至自齊。其不言氏，喪未畢，故略之也。其曰婦，緣姑言之之辭也。遂之挈，由上致之也。
夏，季孫行父如齊。晉放其大夫胥甲父於衛。放猶屏也。稱國以放，放無罪也。公會齊侯於平州。公子遂如齊。
六月，齊人取濟西田。內不言取。言取，授之也，以是為賂齊也。
秋，邾子來朝。楚子、鄭人侵陳，遂侵宋。遂，繼事也。晉趙盾帥師救陳。善救陳也。宋公、陳侯、衛侯、曹伯會晉師於棐林，伐鄭。列數諸侯而會晉趙盾，大趙盾之事也。其曰師何也？以其大之也。於棐林，地而從伐鄭，疑辭也。此其地何？則著其美也。
冬，晉趙穿帥師侵崇。晉人、宋人伐鄭。伐鄭，所以救宋也。
