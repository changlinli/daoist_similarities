十年春，王二月，公會齊侯、鄭伯于中丘。
夏，翬帥師會齊人、鄭人伐宋。此公子翬也，何以不稱公子？貶。曷為貶？隱之罪人也，故終隱之篇貶也。
六月壬戌，公敗宋師于菅。辛未取郜，辛巳取防。取邑不日，此何以日？一月而再取也。何言乎一月而再取？甚之也。內大惡諱，此其言甚之何？《春秋》錄內而略外，於外大惡書，小惡不書，於內大惡諱，小惡書。
秋，宋人、衛人入鄭。宋人、蔡人、衛人伐載，鄭伯伐取之。其言伐取之何？易也。其易奈何？因其力也。因誰之力？因宋人、蔡人、衛人之力也。
冬，十月壬午，齊人、鄭人入盛。
十年春，王二月，公會齊侯、鄭伯于中丘。
夏，翬帥師會齊人、鄭人伐宋。此公子翬也，何以不稱公子？貶。曷為貶？隱之罪人也，故終隱之篇貶也。
六月壬戌，公敗宋師于菅。辛未取郜，辛巳取防。取邑不日，此何以日？一月而再取也。何言乎一月而再取？甚之也。內大惡諱，此其言甚之何？《春秋》錄內而略外，於外大惡書，小惡不書，於內大惡諱，小惡書。
秋，宋人、衛人入鄭。宋人、蔡人、衛人伐載，鄭伯伐取之。其言伐取之何？易也。其易奈何？因其力也。因誰之力？因宋人、蔡人、衛人之力也。
冬，十月壬午，齊人、鄭人入盛。
