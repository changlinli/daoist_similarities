三十年春，王正月。
夏，狄侵齊。
秋，衛殺其大夫元咺。稱國以殺，罪累上也，以是為訟君也。衛侯在外，其以累上之辭言之何也？待其殺而後入也。及公子瑕。公子瑕，累也，以尊及卑也。衛侯鄭歸於衛。晉人、秦人圍鄭。介人侵蕭。
冬，天王使宰周公來聘。天子之宰，通於四海。公子遂如京師，遂如晉。以尊遂乎卑，此言不敢叛京師也。
三十年春，王正月。
夏，狄侵齊。
秋，衛殺其大夫元咺。稱國以殺，罪累上也，以是為訟君也。衛侯在外，其以累上之辭言之何也？待其殺而後入也。及公子瑕。公子瑕，累也，以尊及卑也。衛侯鄭歸於衛。晉人、秦人圍鄭。介人侵蕭。
冬，天王使宰周公來聘。天子之宰，通於四海。公子遂如京師，遂如晉。以尊遂乎卑，此言不敢叛京師也。
