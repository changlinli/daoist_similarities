李善，字次孫，南陽人，本同縣李元蒼頭。建武中疫疾，元家相繼死沒，唯孤兒續始生數旬，而有資財千萬。諸奴婢私共計議，欲謀殺續，分財產。善乃潛負續逃亡，隱山陽瑕丘界中，親自哺養，乳為生湩。續孩抱，奉之不異長君，有事輒長跪請白，然後行之。閭里感其行，皆相率修義。續年十歲，善與歸本縣，修理舊業，告奴婢於長吏，悉收殺之。時鍾離意為瑕丘令，上書薦善行狀。
李善，字次孫，南陽人，本同縣李元蒼頭。建武中疫疾，元家相繼死沒，唯孤兒續始生數旬，而有資財千萬。諸奴婢私共計議，欲謀殺續，分財產。善乃潛負續逃亡，隱山陽瑕丘界中，親自哺養，乳為生湩。續孩抱，奉之不異長君，有事輒長跪請白，然後行之。閭里感其行，皆相率修義。續年十歲，善與歸本縣，修理舊業，告奴婢於長吏，悉收殺之。時鍾離意為瑕丘令，上書薦善行狀。
