周主忠妾者，周大夫妻之媵妾也。大夫號主父，自衛仕於周，二年且歸。其妻淫於鄰人，恐主父覺，其淫者憂之，妻曰：「無憂也，吾為毒酒，封以待之矣。」三日，主父至，其妻曰：「吾為子勞，封酒相待，使媵婢取酒而進之。媵婢心知其毒酒也，計念進之則殺主父，不義，言之又殺主母，不忠，猶與因陽僵覆酒，主父怒而笞之。既已，妻恐媵婢言之，因以他過笞欲殺之，媵知將死，終不言。
主父弟聞其事，具以告主父，主父驚，乃免媵婢，而笞殺其妻。使人陰問媵婢曰：「汝知其事，何以不言，而反幾死乎？」媵婢曰：「殺主以自生，又有辱主之名，吾死則死耳，豈言之哉！」主父高其義，貴其意，將納以為妻，媵婢辭曰：「主辱而死而妾獨生，是無禮也。代主之處，是逆禮也。無禮逆禮有一猶愈，今盡有之，難以生矣。」欲自殺，主聞之，乃厚幣而嫁之，四鄰爭娶之。君子謂忠妾為仁厚。夫名無細而不聞，行無隱而不彰。《詩》云：「無言不酬，無德不報。」此之謂也。
頌曰：周主忠妾，慈惠有序，主妻淫僻，藥酒毒主，使妾奉進，僵以除賊，忠全其主，終蒙其福。
周主忠妾者，周大夫妻之媵妾也。大夫號主父，自衛仕於周，二年且歸。其妻淫於鄰人，恐主父覺，其淫者憂之，妻曰：「無憂也，吾為毒酒，封以待之矣。」三日，主父至，其妻曰：「吾為子勞，封酒相待，使媵婢取酒而進之。媵婢心知其毒酒也，計念進之則殺主父，不義，言之又殺主母，不忠，猶與因陽僵覆酒，主父怒而笞之。既已，妻恐媵婢言之，因以他過笞欲殺之，媵知將死，終不言。
主父弟聞其事，具以告主父，主父驚，乃免媵婢，而笞殺其妻。使人陰問媵婢曰：「汝知其事，何以不言，而反幾死乎？」媵婢曰：「殺主以自生，又有辱主之名，吾死則死耳，豈言之哉！」主父高其義，貴其意，將納以為妻，媵婢辭曰：「主辱而死而妾獨生，是無禮也。代主之處，是逆禮也。無禮逆禮有一猶愈，今盡有之，難以生矣。」欲自殺，主聞之，乃厚幣而嫁之，四鄰爭娶之。君子謂忠妾為仁厚。夫名無細而不聞，行無隱而不彰。《詩》云：「無言不酬，無德不報。」此之謂也。
頌曰：周主忠妾，慈惠有序，主妻淫僻，藥酒毒主，使妾奉進，僵以除賊，忠全其主，終蒙其福。
