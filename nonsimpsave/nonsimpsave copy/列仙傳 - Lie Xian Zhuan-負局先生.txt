負局先生者，不知何許人也，語似燕、代間人。常負磨鏡局徇吳市中，磨鏡一錢。因磨之，輒問主人，得無有疾苦者，輒出紫丸藥以與之，得者莫不癒。如此數十年。後大疫病，家至戶到與藥，活者萬計，不取一錢，吳人乃知其真人也。後住吳山絕崖頭，懸藥下與人。將欲去時，語下人曰：「吾還蓬萊山，為汝曹下神水。崖頭一旦有水，白色，流從石間來，下服之。」多愈疾。立祠十餘處。
負局神端，披褐含秀。術兼和、鵲，心托宇宙。引彼萊泉，灌此絕岫。欲返蓬山，以齊天壽。
負局先生者，不知何許人也，語似燕、代間人。常負磨鏡局徇吳市中，磨鏡一錢。因磨之，輒問主人，得無有疾苦者，輒出紫丸藥以與之，得者莫不癒。如此數十年。後大疫病，家至戶到與藥，活者萬計，不取一錢，吳人乃知其真人也。後住吳山絕崖頭，懸藥下與人。將欲去時，語下人曰：「吾還蓬萊山，為汝曹下神水。崖頭一旦有水，白色，流從石間來，下服之。」多愈疾。立祠十餘處。
負局神端，披褐含秀。術兼和、鵲，心托宇宙。引彼萊泉，灌此絕岫。欲返蓬山，以齊天壽。
