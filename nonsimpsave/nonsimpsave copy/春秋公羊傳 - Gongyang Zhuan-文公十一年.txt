十有一年春，楚子伐圈。
夏，叔彭生會晉郤缺于承匡。
秋，曹伯來朝。
公子遂如宋。
狄侵齊。
冬，十月甲午，叔孫得臣敗狄于鹹。狄者何？長狄也。兄弟三人，一者之齊，一者之魯，一者之晉。其之齊者，王子成父殺之；其之魯者，叔孫得臣殺之；則未知其之晉者也。其言敗何？大之也。其日何？大之也。其地何？大之也。何以書？記異也。
十有一年春，楚子伐圈。
夏，叔彭生會晉郤缺于承匡。
秋，曹伯來朝。
公子遂如宋。
狄侵齊。
冬，十月甲午，叔孫得臣敗狄于鹹。狄者何？長狄也。兄弟三人，一者之齊，一者之魯，一者之晉。其之齊者，王子成父殺之；其之魯者，叔孫得臣殺之；則未知其之晉者也。其言敗何？大之也。其日何？大之也。其地何？大之也。何以書？記異也。
