需：雲上於天，凝於陰而待於陽，故曰《需》。《需》者、待也，三陽務上，而隔於六四，路之險也。《坤》之反覆，適陽入陰，陰陽交會運動，陰雨積而凝滯於陽，通乃合也，與《兌》為飛伏。游魂立世諸侯，應初九元士，建始甲辰至己酉，積筭起己酉至戊申，周而復始，金土入《乾》、《坎》。五星從位起歲星，氐宿從位降戊申，分氣候三十六。《乾》外見《坎》，健而進，隘在前也。《需》與飲食，爭於《坎》也。陰陽相激，勝負有倚，反為不速，敬終有慶，陰陽漸消。陽道行行，反復其位，不妄於陰，《坎》降入歸魂水地《比》卦，《坤》之歸魂也。
需：雲上於天，凝於陰而待於陽，故曰《需》。《需》者、待也，三陽務上，而隔於六四，路之險也。《坤》之反覆，適陽入陰，陰陽交會運動，陰雨積而凝滯於陽，通乃合也，與《兌》為飛伏。游魂立世諸侯，應初九元士，建始甲辰至己酉，積筭起己酉至戊申，周而復始，金土入《乾》、《坎》。五星從位起歲星，氐宿從位降戊申，分氣候三十六。《乾》外見《坎》，健而進，隘在前也。《需》與飲食，爭於《坎》也。陰陽相激，勝負有倚，反為不速，敬終有慶，陰陽漸消。陽道行行，反復其位，不妄於陰，《坎》降入歸魂水地《比》卦，《坤》之歸魂也。
