元年春，王正月，公即位。繼正即位，正也。
二月癸亥，日有食之。天王使叔服來會葬。葬曰會，其志重天子之禮也。
夏，四月丁巳，葬我君僖公。薨稱公，舉上也。葬我君，接上下也。僖公，葬而後舉謚，謚所以成德也，於卒事乎加之矣。天王使毛伯來錫公命。禮有受命，無來錫命，錫命非正也。晉侯伐衛。叔孫得臣如京師。衛人伐晉。
秋，公孫敖會晉侯於戚。
冬，十月丁未，楚世子商臣弒其君髡。日髡之卒，所以謹商臣之弒也。夷狄不言正、不正。公孫敖如齊。
元年春，王正月，公即位。繼正即位，正也。
二月癸亥，日有食之。天王使叔服來會葬。葬曰會，其志重天子之禮也。
夏，四月丁巳，葬我君僖公。薨稱公，舉上也。葬我君，接上下也。僖公，葬而後舉謚，謚所以成德也，於卒事乎加之矣。天王使毛伯來錫公命。禮有受命，無來錫命，錫命非正也。晉侯伐衛。叔孫得臣如京師。衛人伐晉。
秋，公孫敖會晉侯於戚。
冬，十月丁未，楚世子商臣弒其君髡。日髡之卒，所以謹商臣之弒也。夷狄不言正、不正。公孫敖如齊。
