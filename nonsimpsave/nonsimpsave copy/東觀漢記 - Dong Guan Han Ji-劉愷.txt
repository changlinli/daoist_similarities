劉愷，字伯豫，以當襲父般爵，讓與弟憲，遁逃避封。久之，章和中，有司奏請絕國，上美其義，特優加之，愷猶不出。有司復奏之，侍中賈逵上書曰：「孔子稱『能以禮讓為國，於從政乎何有』。」和帝納之，下詔曰：「故居巢侯劉般嗣子愷，當襲父般爵，而稱父遺意，致國弟憲，遁亡七年，所守彌固。蓋王法崇善，成人之美。其聽憲嗣爵。」乃徵愷，拜為郎，稍遷侍中。愷之入朝，在位者莫不仰其風行。
劉愷，字伯豫，以當襲父般爵，讓與弟憲，遁逃避封。久之，章和中，有司奏請絕國，上美其義，特優加之，愷猶不出。有司復奏之，侍中賈逵上書曰：「孔子稱『能以禮讓為國，於從政乎何有』。」和帝納之，下詔曰：「故居巢侯劉般嗣子愷，當襲父般爵，而稱父遺意，致國弟憲，遁亡七年，所守彌固。蓋王法崇善，成人之美。其聽憲嗣爵。」乃徵愷，拜為郎，稍遷侍中。愷之入朝，在位者莫不仰其風行。
