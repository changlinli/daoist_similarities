文王問太公曰：「文伐之法奈何？」太公曰：「凡文伐有十二節：一曰：因其所喜，以順其志。彼將生驕，必有好事。苟能因之，必能去之。二曰：親其所愛，以分其威。一人兩心，其中必衰。廷無忠臣，社稷必危。三曰：陰賂左右，得情甚深。身內情外，國將生害。四曰：輔其淫樂，以廣其志。厚賂珠玉，娛以美人。卑辭委聽，順命而合。彼將不爭，姦節乃定。五曰：嚴其忠臣，而薄其賂，稽留其使，勿聽其事。亟為置代，遺以誠事，親而信之，其君將復合之。苟能嚴之，國乃可謀。六曰：收其內，閒其外。才臣外相，敵國內侵，國鮮不亡。七曰：欲錮其心，必厚賂之。收其左右忠愛，陰示以利，令之輕業，而蓄積空虛。八曰：賂以重寶，因與之謀。謀而利之，利之必信，是謂重親。重親之積，必為我用。有國而外，其地大敗。九曰：尊之以名，無難其身；示以大勢，從之必信；致其大尊，先為之榮，微飾聖人，國乃大偷。十曰：下之必信，以得其情。承意應事，如與同生。既以得之，乃微收之。時及將至，若天喪之。十一曰：塞之以道：人臣無不重貴與富，惡死與咎。陰示大尊，而微輸重寶，收其豪傑；內積甚厚，而外為乏；陰納智士，使圖其計；納勇士，使高其氣；富貴甚足，而常有繁滋；徒黨已具，是謂塞之。有國而塞，安能有國。十二曰：養其亂臣以迷之，進美女淫聲以惑之，遺良犬馬以勞之，時與大勢以誘之；上察，而與天下圖之。十二節備，乃成武事。所謂上察天，下察地，徵已見，乃伐之。」
文王問太公曰：「文伐之法奈何？」太公曰：「凡文伐有十二節：一曰：因其所喜，以順其志。彼將生驕，必有好事。苟能因之，必能去之。二曰：親其所愛，以分其威。一人兩心，其中必衰。廷無忠臣，社稷必危。三曰：陰賂左右，得情甚深。身內情外，國將生害。四曰：輔其淫樂，以廣其志。厚賂珠玉，娛以美人。卑辭委聽，順命而合。彼將不爭，姦節乃定。五曰：嚴其忠臣，而薄其賂，稽留其使，勿聽其事。亟為置代，遺以誠事，親而信之，其君將復合之。苟能嚴之，國乃可謀。六曰：收其內，閒其外。才臣外相，敵國內侵，國鮮不亡。七曰：欲錮其心，必厚賂之。收其左右忠愛，陰示以利，令之輕業，而蓄積空虛。八曰：賂以重寶，因與之謀。謀而利之，利之必信，是謂重親。重親之積，必為我用。有國而外，其地大敗。九曰：尊之以名，無難其身；示以大勢，從之必信；致其大尊，先為之榮，微飾聖人，國乃大偷。十曰：下之必信，以得其情。承意應事，如與同生。既以得之，乃微收之。時及將至，若天喪之。十一曰：塞之以道：人臣無不重貴與富，惡死與咎。陰示大尊，而微輸重寶，收其豪傑；內積甚厚，而外為乏；陰納智士，使圖其計；納勇士，使高其氣；富貴甚足，而常有繁滋；徒黨已具，是謂塞之。有國而塞，安能有國。十二曰：養其亂臣以迷之，進美女淫聲以惑之，遺良犬馬以勞之，時與大勢以誘之；上察，而與天下圖之。十二節備，乃成武事。所謂上察天，下察地，徵已見，乃伐之。」
