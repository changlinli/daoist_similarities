武王問太公曰：「步兵車騎戰奈何？」太公曰：「步兵與車騎戰者，必依丘陵險阻，長兵強弩居前，短兵弱弩居後，更發更止。敵之車騎雖眾而至，堅陣疾戰，材士、強弩，以備我後。」
武王曰：「吾無丘陵，又無險阻。敵人之至，既眾且武，車騎翼我兩旁，獵我前後。吾三軍恐怖，亂敗而走，為之奈何？」太公曰：「令我士卒為行馬、木蒺藜，置牛馬隊伍，為四武衝陣；望敵車騎將來，均置蒺藜；掘地匝後，廣深五尺，名曰命籠。人操行馬進步，闌車以為壘，推而前後，立而為屯；材士、強弩，備我左右。然後令我三軍，皆疾戰而不解。」武王曰：「善哉。」
武王問太公曰：「步兵車騎戰奈何？」太公曰：「步兵與車騎戰者，必依丘陵險阻，長兵強弩居前，短兵弱弩居後，更發更止。敵之車騎雖眾而至，堅陣疾戰，材士、強弩，以備我後。」
武王曰：「吾無丘陵，又無險阻。敵人之至，既眾且武，車騎翼我兩旁，獵我前後。吾三軍恐怖，亂敗而走，為之奈何？」太公曰：「令我士卒為行馬、木蒺藜，置牛馬隊伍，為四武衝陣；望敵車騎將來，均置蒺藜；掘地匝後，廣深五尺，名曰命籠。人操行馬進步，闌車以為壘，推而前後，立而為屯；材士、強弩，備我左右。然後令我三軍，皆疾戰而不解。」武王曰：「善哉。」
