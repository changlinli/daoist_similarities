十有八年春，晉侯、衛世子臧伐齊。公伐杞。
夏，四月。
秋，七月，邾人戕繒子於繒。戕猶殘也，兌殺也。甲戌，楚子呂卒。夷狄不卒，卒，少進也。卒而不日，日，少進也。日而不言正、不正，簡之也。公孫歸父如晉。
冬，十月壬戌，公薨於路寢。正寢也。歸父還自晉。還者，事未畢也。自晉，事畢也。與人之子守其父之殯，損殯而奔其父之使者，是亦奔父也。至檉，遂奔齊。遂，繼事也。
十有八年春，晉侯、衛世子臧伐齊。公伐杞。
夏，四月。
秋，七月，邾人戕繒子於繒。戕猶殘也，兌殺也。甲戌，楚子呂卒。夷狄不卒，卒，少進也。卒而不日，日，少進也。日而不言正、不正，簡之也。公孫歸父如晉。
冬，十月壬戌，公薨於路寢。正寢也。歸父還自晉。還者，事未畢也。自晉，事畢也。與人之子守其父之殯，損殯而奔其父之使者，是亦奔父也。至檉，遂奔齊。遂，繼事也。
