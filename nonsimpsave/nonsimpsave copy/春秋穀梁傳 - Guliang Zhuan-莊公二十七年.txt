二十有七年春，公會杞伯姬於洮。
夏，六月，公會齊侯、宋公、陳侯、鄭伯，同盟於幽。同者有同也，同尊周也，於是而後授之諸侯也。其授之諸侯何也？齊侯得眾也。桓會不致，安之也。桓盟不日，信之也。信其信，仁其仁。衣裳之會十有一，未嘗有歃血之盟也，信厚也。兵車之會四，未嘗有大戰也，愛民也。
秋，公子友如陳葬原仲。言葬不言卒，不葬者也。不葬而曰葬，諱出奔也。
冬，杞伯姬來。莒慶來逆叔姬。諸侯之嫁子於大夫，主大夫以與之。來者，接內也。不正其接內，故不與夫婦之稱也。杞伯來朝。公會齊侯於城濮。
二十有七年春，公會杞伯姬於洮。
夏，六月，公會齊侯、宋公、陳侯、鄭伯，同盟於幽。同者有同也，同尊周也，於是而後授之諸侯也。其授之諸侯何也？齊侯得眾也。桓會不致，安之也。桓盟不日，信之也。信其信，仁其仁。衣裳之會十有一，未嘗有歃血之盟也，信厚也。兵車之會四，未嘗有大戰也，愛民也。
秋，公子友如陳葬原仲。言葬不言卒，不葬者也。不葬而曰葬，諱出奔也。
冬，杞伯姬來。莒慶來逆叔姬。諸侯之嫁子於大夫，主大夫以與之。來者，接內也。不正其接內，故不與夫婦之稱也。杞伯來朝。公會齊侯於城濮。
