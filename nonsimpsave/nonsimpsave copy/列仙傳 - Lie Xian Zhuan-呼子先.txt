呼子先者，漢中關下卜師也，老壽百餘歲。臨去，呼酒家老嫗曰：「急裝，當與嫗共應中陵王。」夜有仙人，持二茅狗來至，呼子先。子先持一與酒家嫗，得而騎之，乃龍也。上華陰山，常於山上大呼，言「子先、酒家母在此」云。
三靈潛感，應若符契。方駕茅狗，蜿爾龍逝。參登太華，自稱應世。事君不端，會之有惠。
呼子先者，漢中關下卜師也，老壽百餘歲。臨去，呼酒家老嫗曰：「急裝，當與嫗共應中陵王。」夜有仙人，持二茅狗來至，呼子先。子先持一與酒家嫗，得而騎之，乃龍也。上華陰山，常於山上大呼，言「子先、酒家母在此」云。
三靈潛感，應若符契。方駕茅狗，蜿爾龍逝。參登太華，自稱應世。事君不端，會之有惠。
