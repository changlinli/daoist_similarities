十有六年春，王正月，葬晉悼公。
三月，公會晉侯、宋公、衛侯、鄭伯、曹伯、莒子、邾子、薛伯、杞伯、小邾子於湨梁。戊寅，大夫盟。湨梁之會，諸侯失正矣。諸侯會而曰大夫盟，正在大夫也。諸侯在而不曰諸侯之大夫，大夫不臣也。晉人執莒子、邾子以歸。齊侯伐我北鄙。
夏，公至自會。
五月甲子，地震。叔老會鄭伯、晉荀偃、衛寧殖、宋人，伐許。
秋，齊侯伐我北鄙，圍成。大雩。
冬，叔孫豹如晉。
十有六年春，王正月，葬晉悼公。
三月，公會晉侯、宋公、衛侯、鄭伯、曹伯、莒子、邾子、薛伯、杞伯、小邾子於湨梁。戊寅，大夫盟。湨梁之會，諸侯失正矣。諸侯會而曰大夫盟，正在大夫也。諸侯在而不曰諸侯之大夫，大夫不臣也。晉人執莒子、邾子以歸。齊侯伐我北鄙。
夏，公至自會。
五月甲子，地震。叔老會鄭伯、晉荀偃、衛寧殖、宋人，伐許。
秋，齊侯伐我北鄙，圍成。大雩。
冬，叔孫豹如晉。
