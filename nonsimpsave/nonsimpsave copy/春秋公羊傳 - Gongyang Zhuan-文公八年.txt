八年春，王正月。
夏，四月。
秋，八月戊申，天王崩。
冬，十月壬午，公子遂會晉趙盾，盟于衡雍。
乙酉，公子遂會伊雒戎，盟于暴。
公孫敖如京師，不至復；丙戌，奔莒。不至復者何？不至復者，內辭也，不可使往也。不可使往，則其言如京師何？遂公意也。何以不言出？遂在外也。
螽。
宋人殺其大夫司馬；宋司城來奔。司馬者何？司城者何？皆官舉也。曷為皆官舉？宋三世無大夫，三世內娶也。
八年春，王正月。
夏，四月。
秋，八月戊申，天王崩。
冬，十月壬午，公子遂會晉趙盾，盟于衡雍。
乙酉，公子遂會伊雒戎，盟于暴。
公孫敖如京師，不至復；丙戌，奔莒。不至復者何？不至復者，內辭也，不可使往也。不可使往，則其言如京師何？遂公意也。何以不言出？遂在外也。
螽。
宋人殺其大夫司馬；宋司城來奔。司馬者何？司城者何？皆官舉也。曷為皆官舉？宋三世無大夫，三世內娶也。
