梁夫人嫕者，梁竦之女，樊調之妻，漢孝和皇帝之姨，恭懷皇后之同產姊也。初，恭懷后以選入掖庭，進御於孝章皇帝，有寵，生和帝，立為太子，竇后母養焉。和帝之生，梁氏喜相慶賀，聞竇后。竇后驕恣，欲專恣害外家，乃誣陷梁氏。時竦在本郡安定，詔書收殺之，家屬移九真。
後和帝立，竇后崩，諸竇以罪誅放。嫕從民間上書自訟曰：「妾同產女弟貴人，前充後宮，蒙先帝厚恩，得見龍乘。皇天授命，育生明聖，託體陛下。為竇憲兄弟所譖訴而破亡，父竦冤死牢獄，體骨不掩，老母孤弟，遠徙萬里。獨妾脫身，竄伏草野，嘗恐歿命，無由自達。今遭陛下神聖之德，攬統萬機，憲兄弟奸惡伏誅，海內曠然，各得其所。妾幸蘇息，拭目更視，敢昧死自陳：父既湮沒，不可復生，母垂年七十，弟棠等遠在絕域，不知死生。願乞母弟還本郡，收葬竦枯骨。妾聞文帝即位，薄氏蒙達；宣帝紀統，史氏復興。妾自悲既有薄﹑史之親，獨不得蒙外戚餘恩。」
章疏上，天子感悟，使中常侍﹑掖庭令雜訊問，知事明審，引見。嫕對上泣涕，賞賜義妃。嫕既素有節行，又首建此事，上嘉寵之，稱梁夫人，擢嫕夫樊調為郎中，遷羽林郎將。恭懷后遂乃改殯於承光宮，葬西陵；追諡竦為褒親愍候，徵還母及弟等；素既到，曾封侯，食邑五千戶。君子謂：「梁夫人以哀辭發家，開悟時主，榮父之魂，遣母萬里，為家門開三國之拜，使天子成母子之禮。」《詩》云：「世之不顯，厥猶翼翼。恩皇多士，生此王國。」此之謂也。
梁夫人嫕者，梁竦之女，樊調之妻，漢孝和皇帝之姨，恭懷皇后之同產姊也。初，恭懷后以選入掖庭，進御於孝章皇帝，有寵，生和帝，立為太子，竇后母養焉。和帝之生，梁氏喜相慶賀，聞竇后。竇后驕恣，欲專恣害外家，乃誣陷梁氏。時竦在本郡安定，詔書收殺之，家屬移九真。
後和帝立，竇后崩，諸竇以罪誅放。嫕從民間上書自訟曰：「妾同產女弟貴人，前充後宮，蒙先帝厚恩，得見龍乘。皇天授命，育生明聖，託體陛下。為竇憲兄弟所譖訴而破亡，父竦冤死牢獄，體骨不掩，老母孤弟，遠徙萬里。獨妾脫身，竄伏草野，嘗恐歿命，無由自達。今遭陛下神聖之德，攬統萬機，憲兄弟奸惡伏誅，海內曠然，各得其所。妾幸蘇息，拭目更視，敢昧死自陳：父既湮沒，不可復生，母垂年七十，弟棠等遠在絕域，不知死生。願乞母弟還本郡，收葬竦枯骨。妾聞文帝即位，薄氏蒙達；宣帝紀統，史氏復興。妾自悲既有薄﹑史之親，獨不得蒙外戚餘恩。」
章疏上，天子感悟，使中常侍﹑掖庭令雜訊問，知事明審，引見。嫕對上泣涕，賞賜義妃。嫕既素有節行，又首建此事，上嘉寵之，稱梁夫人，擢嫕夫樊調為郎中，遷羽林郎將。恭懷后遂乃改殯於承光宮，葬西陵；追諡竦為褒親愍候，徵還母及弟等；素既到，曾封侯，食邑五千戶。君子謂：「梁夫人以哀辭發家，開悟時主，榮父之魂，遣母萬里，為家門開三國之拜，使天子成母子之禮。」《詩》云：「世之不顯，厥猶翼翼。恩皇多士，生此王國。」此之謂也。
